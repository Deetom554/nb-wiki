# Strażnik miejski/Paladyn

> Przed dołączeniem do tej gildii warto dołączyć do [Gildii Złodziei](sekcje/gildie_poboczne/gildia_zlodziei.md).  
> Dołączenie do **Strażników miejskich**/**Magów Ognia**/**Magów Wody** blokuje możliwość dołączenia do złodziei, dlatego należy dołączyć do nich wcześniej.

## Przyjęcie do straży miejskiej

Są 3 sposoby na dołączenie:  
- Zostanie obywatelem miasta
- Wykonanie zadania [Ułatwione przyjęcie do straży](#ułatwione-przyjęcie-do-straży)
- Zabicie członków gildii złodziei (nie polecam)

## Ułatwione przyjęcie do straży

W trakcie rozmowy o gildiach z Vatrasem ten wysyła nas do Laresa. Idziemy do niego i w rozmowie wybieramy, że chcemy dołączyć do straży, ten natomiast każe nam iść do Martina. Martin mówi, że ktoś podkrada nocą zapasy z magazynu, przychodzimy w nocy i okazuje się, że złodziejem jest Rangar, mówimy o tym Martinowi, a ten daje nam list polecający. Zanosimy list Lordowi Andre i możemy już dołączyć do straży.
> Dużo lepiej jest wybrać ułatwione dołączenie do Magów Ognia, a do straży dostać się standardowo poprzez zostanie czeladnikiem

## Zadania dostępne tylko dla strażnika miejskiego

## Paczka pełna ziela

Andre zleca nam przyniesienie paczki ziela. Paczka jest w magazynie portowym, zapewne już ją zdobyliście w zadaniu [Dłużnik Lehmara](sekcje/zadania/rozdzial_i?id=dłużnik-lehmara). Zanosimy paczkę do Andre albo mówimy, że wrzuciliśmy ją do morza, jeśli wcześniej oddaliśmy ją Cipherowi na farmie Onara.

## Afera z zielem

Andre każe nam dowiedzieć się, kto w porcie handluje zielem. Zakładamy inny pancerz i idziemy do Czerwonej Latarni. Płacimy Bromorowi, idziemy z Nadją na górę i pytamy ją o handlarza. Za 50 sztuk złota Nadja powie nam, że to Borka jest dilerem. Idziemy do niego i kupujemy skręta za 50 złota (Nie zdradzamy Nadji), po czym wracamy do Andre.

## Gdzie jest Peck?

Andre zleca nam, abyśmy odnaleźli Pecka. Peck znajduje się w Czerwonej Latarni, gdzie mówimy mu, że Andre go szuka, po czym Peck wraca. W rozmowie z Andre możemy powiedzieć prawdę o Pecku albo po prostu mówimy, że spotkaliśmy go na mieście. W zależności od wyboru dostaniemy gorszą lub lepszą broń od Pecka.

## Problemy na farmie Lobarta

Andre wysyła nas na pomoc farmerowi Lobartowi. Idziemy na jego farmę i dowiadujemy się o pladze polnych bestii, które oczywiście zabijamy. Po pozbyciu się insektów wracamy do Lobarta, a następnie do Andre.

## Kryjówka bandytów

> UWAGA: Jeśli robimy to zadanie po śmierci Dextera, to notatkę znajdziemy przy kominku w jego wieży.

Zadanie zleca Wulfgar, jeśli zrobiliście wszystkie poprzednie zadania. Mamy zabić bandytów w jaskini za lasem z polowania Bartoka. Zabijamy bandytów, zabieramy notatkę z ciała ich szefa, czytamy i pokazujemy ją Wulfgarowi. Okazuje się, że w straży jest szpieg i w tym celu Wulfgar wysyła na do Dextera. Jeśli Dexter jeszcze żyje, podczas rozmowy pytamy o szpiega, Dexter nie chce nic powiedzieć, w takim razie zabijamy go i zabieramy notatkę z jego ciała. Po przeczytaniu listu okazuje się, że szpiegiem jest Peck. Mówimy o tym Wulfgarowi, który daje nam dwa pancerze, jeden pod siłę, drugi pod zręczność.

## Gildia zabójców w Khorinis

1. Jeżeli jesteśmy już członkami gildii zabójców to po prostu wykonujemy wszystkie zadania. Na koniec rzucamy Asmalowi wyzwanie i zabijamy go. Zadanie kończymy u Andre.
2. Jeżeli nie dołączyliśmy jeszcze do gildii zabójców to będąc członkiem gildii złodziei rozmawiamy z Cassią i Ramirezem, a następnie z Gillianem, który gra na placu wisielców na scenie. Następnego dnia spotykamy się z nim w domku w porcie obok ławki na, której siedzi Jack. Dowiadujemy się, że Gillian naprawdę nazywa się Asmal i jest liderem gildii zabójców. Zadanie kończy się na zabiciu Asmala, ale najlepiej zrobić to po wykonaniu dla nich zadań, na koniec będziemy mieli możliwość wyzwać go na pojedynek.

## Awans na Paladyna (Rozdział 3)

Paladynem możemy stać się w 3 rozdziale, w tym celu musimy uwolnić Benneta (patrz zadanie [Bennet siedzi w więzieniu](sekcje/zadania/rozdzial_iii?id=bennet-siedzi-w-więzieniu)). Po uniewinnieniu Benneta możemy już oficjalnie dołączyć do Paladynów. Dostajemy pancerz rycerza, runę od Albrechta oraz idziemy do Harada i wybieramy miecz jedno lub dwuręczny. Następnie udajemy się do Marduka, który nauczy nas konsekrować miecz.

## Tajemna wiedza (Rozdział 3)

Po przekuciu pancerza rycerza Harad powie nam, że można go wzmocnić ponownie poprzez modlitwę. Idziemy, więc do Maga Ognia Marduka, który wręcza nam modlitewnik. Od teraz możemy konsekrować przekuty pancerz rycerza, a w 4 rozdziale przekuty pancerz paladyna pod warunkiem, że mamy odpowiednią ilość złota.
> Jeżeli masz zamiar szybko przechodzić do 4 rozdziału to w celu oszczędzania złota możesz pominąć konsekrację pancerza z 3 rozdziału.

## Zbezczeszczone kapliczki (Rozdział 3)

Ulthar zleca nam oczyszczenie kapliczek Innosa. Nie wszystkie kapliczki są zbezczeszczone, więc warto kupić ich mapę od Brahima i się nią posłużyć. Kiedy dostaniemy odpowiedni wpis w dzienniku, wracamy do Ulthara po nagrodę.

## Hordy orkowych wojowników (Rozdział 4)

Na moście przy farmie Bengara spotkamy orkowego przywódcę, który do nas zagada. Zabijamy go i zabieramy jego pierścień. Pokazujemy go Hagenowi, który będzie odtąd skupował od nas takie pierścienie. W jaskini za lasem z polowania z Bartokiem znajdziemy wodza orków, który posiada mapę obozów orków. Po oddaniu odpowiedniej ilości pierścieni, misja zakończy się samoistnie.
