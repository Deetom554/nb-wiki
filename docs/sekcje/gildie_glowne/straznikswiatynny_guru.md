# Strażnik Świątynny / Guru

## Przyjęcie do Bractwa

Aby dołączyć do obozu Bractwa trzeba mieć opaskę nowicjusza (Leży obok Lestera w kotlince niedaleko wieży Xardasa), a potem zakończyć zadanie [Przesyłka dla Lariusa](sekcje/zadania/rozdzial_i.md?id=przesyłka-dla-lariusa). Wtedy możemy zostać nowicjuszem Bractwa.

> Kiedy już zostaniemy Nowicjuszem bractwa, odblokują się nam zadania na zostanie Guru lub Strażnikiem Świątynnym.

## Ziele dla Baala Cadara

Aby otrzymać to zadanie, musimy zagadać do Caina (znajduje się przed samym obozem), który da nam zebrane bagienne ziele, by je odnieść do Baal Cadara. Po oddaniu ziela, Baal Cadar każe nam przynieść ziele od pozostałych obozów zbieraczy ziela:

> by otrzymać ziele od zbieraczy musimy mieć założone jakiekolwiek ubranie nowicjusza bractwa

- pierwsza grupa zbieraczy znajduje się obok kamiennego kręgu na farmie Lobarta
- druga grupa rezyduje na wzgórzu za farmą Akila. Możemy iść tam z płaskowyżu nad jego farmą w kierunku lasu lub od strony słonecznego kręgu po schodach w dół.
- trzecia grupa jest niedaleko jeziora obok Grimbalda i czarnego trolla.

Po odwiedzeniu wszystkich 3 grup zanosimy ziele do Baal Cadara.

## Nowicjusz dla Baala Parveza

Baal Parvez przebywa w mieście w dzielnicy kupców. Aby z nim porozmawiać, musimy dać mu ziele, które otrzymaliśmy od Oruna. Otrzymujemy od niego zadanie polegające na znalezieniu nowego ucznia. Bijemy Valentino na cmentarzu w godzinach 18-19, po czym mówimy o tym co się stało Regisowi. On da nam za to pierścień, który musimy oddać Coragonowi. Teraz gadamy z Valentino, przekonujemy go do dołączenia do bractwa i prowadzimy do Parveza. Po odprowadzeniu rozmawiamy z Parvezem jeszcze raz, aby uzyskać jego zgodę.

## Dzienna racja dla Harloka

Aby otrzymać zgodę Baala Namiba, musimy porozmawiać z nowicjuszem Harlokiem. Mówimy mu o tym, że chcemy dołączyć do bractwa, po czym zgadza się nam pomóc w zamian za codzienną porcję ziela. Dostajemy ją od Talasa, który urzęduje nad kuźnią. Oddajemy mu porcję, za co ten radzi byśmy użyli zaklęcia snu na jednym z uczniów Namiba. Harlok zaoferuje nam zwój za astronomiczne 500 złota, zamiast tego możemy go kupić od Zurisa, Ignaza lub znaleźć. Używamy zaklęcia, po czym guru odezwie się do nas i powie, że zgodzi się gdy nasza mana wzrośnie do 60 punktów.

## Magiczny Eliksir

#### Ukończenie tego zadania jest wymagane do zostania Guru, lecz warto robić je również gdy mamy zamiar wybrać drogę Strażnika

Baal Tyona znajdziemy w namiocie nad kuźnią, zleca nam zdobycie przepisu, który według niego jest w posiadania alchemika w Khorinis. Idziemy do Constantino, a ten mówi, że receptura znajduje się klasztorze i prosi byśmy mu ją pokazali jeżeli uda się nam ją zdobyć. Gadamy z Neorasem w podziemiach klasztoru, a nastepnie musimy dostać się do skarbca. Klucz znajduje się w prawej skrzyni w sypialni magów obok Babo. Recepturę znajdziemy w ostatniej skrzyni w skarbcu. Czytamy ją i odnosimy Constantino, a ten zamiast tylko popatrzeć to zabiera ją nam i daje w zamian szczaw królewski. Odkupujemy od niego recepturę za 1000 złota i odnosimy do Baala Tyona.

Teraz musimy przynieść mu składniki:  
- Język ognistego jaszczura (samemu zabić jaszczura lub kupić od Lutero)  
- Serce kamiennego golema (w skrzyni w lewej odnodze jaskini na wykopaliskach Magów Wody lub kupić od Zurisa)  
- Jajo pełzacza (w jaskini na wykopaliskach lub w lewej odnodze jaskini z Próby Ognia lub kupić od Lutero)
- Szczaw królewski

Zanosimy składniki Tyonowi, stworzy on miksturę, a my możemy zgłosić się na królika doświadczalnego. Wypicie na stałe podniesie nam manę o 10 punktów.

## Młot Tarakota

#### Ukończenie tego zadania jest wymagane do zostania Strażnikiem, lecz warto robić je również gdy mamy zamiar wybrać drogę Guru

Gor na Kosh zleca nam przyniesienie legendarnego artefaktu znanego jako Młot Tarakota. Znajdziemy go w dużej piramidzie na wykopaliskach, chronią go 2 szkielety, ale wystarczy pobiegać z nimi dookoła, wziąć młot i uciec.

### Poniższe zadania są poboczne i nie są wymagane do zostania Guru lub Strażnikiem.

## Alternatywny składnik

Po wykonaniu zadania [Magiczny Eliksir](#magiczny-eliksir) Ball Tyon zleci nam przyniesienie 5 żuwaczek polnej bestii, celem sprawdzenia czy nadają się do czegoś tak jak żuwaczki pełzaczy. Przynosimy i kończymy zadanie.

## Zapasy stali

Viran prosi nas o przyniesienie stalowych prętów. Dla najlepszej nagrody dajemy mu od razu 16 prętów, więcej i tak od nas nie weźmie.

## Jaszczury Hanisa

Po zabraniu ziela dla Cadara, Hanis mówi nam, że na płaskowyżu nad farmą Akila znajdują się jaszczury, zabijamy je i wracamy do Hanisa po nagrodę. Do wyboru mamy: eliksir siły, 300 złota lub 50 roślin bagiennego ziela.

## Poszukiwania Cor Angara (2 rozdział)

Baal Orun każe nam odnaleźć Cor Angara. Siedzi on przy ognisku Ratforda i Draxa za palisadą orków w Górniczej Dolinie. Gadamy z Angarem, ale ten wróci do obozu Bractwa tylko wtedy, gdy odzyskamy jego amulet (ma go szkielet mag obok opuszczonej Krypty gdzie w G1 byliśmy po kamień ogniskujący z Miltenem). Oddajemy amulet Angarowi, a ten wraca do Bractwa.

## Przepis Cor Kaloma (Rozdział 2)

Baal Cadar prosi nas o przyniesienie receptury Cor Kaloma, która znajduje się w jego starym laboratorium. Udajemy się do GD do Starego Obozu Śniącego i idziemy do laboratorium Kaloma. Zabieramy przepis, czytamy go, a na końcu oddajemy Baal Cadarowi.

## Opętani (Rozdział 3)

Baal Orun mówi nam, że nowicjusze skarżą się na bóle głowy i żebyśmy udali się do klasztoru. Idziemy do Pyrokara i kupujemy lekarstwo na opętanie w cenie 300 złota za sztukę, wracamy do Oruna i mówimy, że mamy lekarstwo, a ten każe rozdać je nowicjuszom. Musimy dać lekarstwo co najmniej 15 nowicjuszom, nastepnie wracamy do Oruna po nagrodę.
> Jeżeli sami będziemy opętani to Pyrokar sprzeda nam 5 flaszek za łącznie 300 złota, możemy to wykorzystać by zmniejszyć ilość złota, które musimy wydać na nowicjuszy

## Dobre połączenia (Rozdział 5)

Rozmawiamy z Baalem Orunem jak dostać się na statek Paladynów. Orun mówi, abyśmy poczekali 2 dni, po czym wracamy i dajemy mu 2000 sztuk złota. Teraz możemy wejść na statek.
