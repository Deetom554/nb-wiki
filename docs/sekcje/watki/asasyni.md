# Wątek Asasynów

## Zaginieni nowicjusze

Zadanie zleca jeden ze strażników przy bramie do obozu Bractwa. Musimy udać się do Baal Namiba, który zleci nam sprawdzenie obozów zbieraczy ziela. Odwiedzamy wszystkie 3 obozy oraz gadamy z Baalem Parvezem na rynku.

W obozach zbieraczy gadamy z Shratem (Przy farmie Lobarta), Balamem (Przy jeziorze obok czarnego trolla), z Hanisem (nad kamiennym kręgiem w Mrocznym Lesie). Hanis się wykrwawia i ostatkiem sił mówi, że zaatakowano jego obóz. Udajemy się teraz do bimbrowni Vino i wykańczamy napastnika. Pokazujemy jego miecz Namibowi, po czym idziemy kolejno do Harada, Carla i Benneta, a na końcu udajemy się do Darriona w Obozie Netbeka.

Darrion powie nam, że miecz pochodzi z Varantu, więc wykonujemy zadanie [Broń dla Gonzalesa](sekcje/zadania/rozdzial_i?id=broń-dla-gonzalesa), Gonzales siedzi w karczmie portowej lub w burdelu. Pokazujemy mu miecz i dowiadujemy się, że za porwaniami stoi Bractwo Masjafu. Wracamy do Namiba, a ten wysyła nas do Gor na Totha w celu wysłania strażników do obozu Balama, gdyż właśnie ten obóz może zostać napadnięty. Gadamy z Gor na Tothem po czym udajemy się do obozu Balama.

Teraz wykonujemy kilka zadań dla Balama i strażnika Tiraxa:

## Bagienne ziele dla Balama

Balam prosi nas, abyśmy przynieśli mu 10 sztuk bagiennego ziela. Respi się ono wokół jeziora, więc zbieramy i oddajemy.

## Nocne hałasy

Balam mówi, że ktoś hałasuje w jaskini obok. Po północy na przemianie w chrząszcza wchodzimy do jaskini, otwieramy drzwi i zabijamy szkieleta, po czym wracamy do Balama.

## Jedzenie dla zbieraczy

Balam prosi nas o przyniesienie mięsa dla zbieraczy. Idziemy na polanę w kierunku wykopalisk i zabijamy górskie ścierwojady. Na końcu oddajemy mięso Balamowi.

## Mentor dla straży

Tirax prosi nas byśmy udali się do Gor na Totha i poprosili o zgodę na szkolenie strażników. Idziemy do Gor na Totha i wracamy do Tiraxa.

## Obawy Tiraxa

Dzień po wykonaniu poprzedniego zadania Tirax poprosi nas o przyniesienie 3 skrętów bagiennego ziela.

## Owcze skóry dla Tiraxa

Tirax prosi nas o przyniesienie owczych skór. Jeśli nie mamy takowych to zabijamy owce na farmie Onara. Idziemy też do Grimbalda, jako że da on nam 2 skóry cieniostwora, które możemy oddać strażnikom.

Po wykonaniu zadań udajemy się do Balama po 22:00 i gadamy z nim. Zaczyna się atak zabójców Masjafu, więc zabijamy napastników i zabieramy z ciała jednego z nich amulet, po czym wracamy z wieściami do Namiba, a ten odsyła nas do Parveza na targowisku. Jeden z nowicjuszy przeżył napad zabójców i musimy przygotować dla niego miksturę, w czym pomoże nam Baal Tyon.

Składniki mikstury:  
Akwamaryn, korzeń leczniczy, żuwaczki pełzacza, szczaw królewski, eliksir ducha (pojawia się u Zurisa na potrzeby zadania) i kaktus, który możemy znaleźć na Pustyni Adanosa lub zdobyć w Khorinis, a w tym celu
idziemy do alchemików Salandrila, Constantino, Sagitty i Zurisa. Okazuje się, że kaktusa nabył ostatnio Neoras alchemik w klasztorze. Idziemy do niego i dostajemy kaktusa w zamian za czarną rudę lub za darmo jeżeli jesteśmy paladynem.

Wracamy ze składnikami do Tyona i dostajemy miksturę, którą oddajemy Lokiemu.  
Teraz nowicjusz zaprowadzi nas do wejścia do Lasu Asasynów za obozem Bractwa.  
> Można tepnąć się do obozu bractwa, a Loki będzie czekał już na nas za obozem.

Wracamy do Namiba i dostajemy amulet, który kładziemy na piedestale obok wejścia, co otwiera przed nami wejście do Lasu.

### UWAGA: Pod żadnym pozorem nie wchodźcie tam sami. Zdecydowanie warto zrobić też zapis przed lokacją, jako że nie da się z niej wyjść, dopóki nie skończymy jej wątku.

Znowu gadamy z Namibem, a następnie idziemy do Gonzalesa i prowadzimy go do przejścia.
> Można tepnąć się do obozu bractwa, a Gonzales będzie czekał już na nas za obozem.

# Wątek asasynów Masjaf Cz. 1

Będąc już w lokacji Masjafu, nie zbliżamy się na razie do żadnych miejsc gdzie przebywają asasyni, w przeciwnym razie zaatakują jak tylko nas zobaczą. Po prostu idziemy prosto do Gonzalesa, który siedzi przy ognisku na lewo od miejsca, w którym wyszliśmy z jaskini

## Swój pośród obcych Część 1

To zadanie ciągnie się aż do końca wątku asasynów.  
Gadamy z Gonzalesem i mamy 2 opcje:  
1. Zaatakować asasynów. Wybierając tą opcję możesz od razu skierować się tutaj: [Walka](#Swój-pośród-obcych-Część-2).
2. Udawać jednego z nich celem sabotażu (w każdej chwili będziemy mogli przerwać i zaatakować)

Jeżeli wybraliśmy opcję 2, to wchodzimy w interakcję z ogniskiem i czekamy do 7:00. Teraz dopiero wybieramy opcję u Gonzalesa “Kiedy ruszamy”. Idziemy teraz do kotlinki i szukamy nowicjusza asasynów z niewolnikiem. Zabijamy gościa, automatycznie Bezi zakłada zbroję asasyna, po czym gadamy z niewolnikiem i teraz musimy odprowadzić go do Nrozasa do świątyni.

## Ciąg dalszy w Swój pośród nas Część 2

## Zbieracz ziół

Nrozas prosi nas byśmy mu przynieśli 10 roślin leczniczych i 10 serafisów.

## Wiadomości Osaira

Nrozas wyśle nas do Osaira z wiadomością, żeby ten dawał mu lepszych niewolników. Idziemy do Osaira, a potem wracamy do Nrozasa.

## Stado czarnych zębaczy

Gdy udamy się do Osaira z listem Nrozasa ten zleci nam pierwsze zadanie. Mamy pozbyć się stada czarnych zębaczy. Zębacze są na drodze z jaskini Osaira do świątyni, zabijamy je i wracamy do zleceniodawcy.

## Spisek niewolników

Osair mówi nam, że wśród niewolników jest buntownik i zleca nam zbadanie sprawy. Zabieramy klucz od strażnika i rozmawiamy z niewolnikami. Jeden z nich zaczyna mówić podejrzane rzeczy o tym, że wkrótce ucieknie. Gdy zagadujemy go ponownie, dowiadujemy się, że bunt organizuje Marius w świątyni. Rozmawiamy z Mariusem, ale teraz musimy podstawić kogoś innego, ponieważ Osair chce śmierci buntownika. Wracamy do niewolnika, który wskazał na Mariusa, i prowadzimy go do Osaira - po chwili Osair go zabija. Następnie wracamy do Mariusa.

## Paczki z bronią dla Mariusza

Musimy przynieść Mariusowi 3 paczki z bronią, znajdują się one:  
- W jaskini Osaira  
- W wazonie w pomieszczeniu, gdzie przebywa Tiamant  
- W magazynie. Klucz dostaniemy od Nrozasa w zadaniu [Składniki dla Nrozasa](#składniki-dla-nrozasa)

## Ciche przyzwolenie

Po wykonaniu zadania z roślinami i listem dla Nrozasa, na ławce obok niego powinien pojawić się list. Czytamy go i okazuje się, że Osair da lepszych niewolników w zamian za skórę jaskiniowego trolla. Idziemy do kopalni siarki, a na samym dole powinien pojawić się czarny troll jaskiniowy. Zabijamy go, a skórę oddajemy Osairowi.  
UWAGA: Od tej pory stajemy się muridem Osaira. Idziemy teraz do Nrozasa, który jest na nas zły, po czym zostajemy jego muridem.

## Opłata za niewolników

Będąc Muridem Osaira ten zleci nam zadanie. Mamy przekazać zapłatę Hasimowi i Narugowi. Hasima znajdziemy w świątyni, gdzie dajemy mu mieszek i pytamy o Naruga. Teraz udajemy się do Gonzalesa i widzimy jak ten zabija Naruga. Gonzales przedstawia nam swój plan po czym idziemy do Hasima i kradniemy mu naszyjnik oraz pytamy się jak możemy go przekonać do pomocy nam. Chce on wino z magazynu, do którego dostęp zyskamy podczas zadania [składniki dla Nrozasa](#składniki-dla-nrozasa). Kiedy mamy już wino, oddajemy je Hasimowi, a ten się zgadza przyjąć sakiewkę Naruga. Wracamy do Gonzalesa z naszyjnikiem, a następnie do Osaira.

## Składniki dla Nrozasa

Kiedy jesteśmy już muridem Nrozasa ten zaczepi nas i zleci przyniesienie paczki ze składnikami z magazynu. Otwieramy magazyn dźwignią na ścianie, zabieramy paczkę (przy okazji wino dla Hasima i paczkę z bronią dla Mariusa) i wracamy do Nrozasa.

## Śmiertelne polowanie

Tiamant zleca nam zabicie Muritana, mówi nam też, że Hasim zdołał zabić takową bestię. Idziemy do Hasima, potem łączymy na stole alchemicznym mięso z siarką. Idziemy teraz na sam dół kopalni siarki, gdzie klikamy na mięso w ekwipunku. W jednej z odnóg powinien pojawić się Muritan, którego zabijamy.

## Nieproszeni goście

Tiamant zleca nam zabicie orków w dolinie, zabijamy ich, zabieramy głowę jednego z nich i wracamy z nią do Tiamanta.

## Zabić Hasima

Tiamant zleca nam zabicie Hasima, więc musimy wyciągnąć go ze świątyni. Idziemy do niego i mówimy, że wzywa go Osair. Wyprowadzamy go ze świątyni po czym zabijamy. Wracamy do Tiamanta ale zadanie się nie kończy, natomiast Tiamant zleca nam nowe zadanie [Oczyścić kopalnie](#oczyścić-kopalnie), po jego wykonaniu zagada do nas Haniar w sprawie Hasima. Mamy dwie możliwości:  
- Mówimy prawdę Haniarowi, że to my zabiliśmy Hasima na polecenie Tiamanta, wtedy Haniar każe nam się pomodlić za duszę Hasima. (W kapliczce obok jaskini Osaira, nie tej w świątyni)  
- Okłamujemy Haniara, idziemy do Gonzalesa, a ten wysyła na do Tiamanta. Mamy zdobyć papier z magazynu, a po jego zdobyciu Tiamant napisze list do Haniara. Zanosimy list Haniarowi i ten każe nam się pomodlić za duszę Hasima do Beliara. (W kapliczce obok jaskini Osaira, nie tej w świątyni). Po wszystkim wracamy do Gonzalesa.

## Oczyścić kopalnie

Tiamant zleca nam to zadanie podczas zadania z zabójstwem Hasima, mamy udać się do kopalni i w jednej z odnóg pozabijać górskie pełzacze.

## UWAGA: Po wykonaniu tego zadania zostajemy muridem Tiamanta.

## Intrygi bractwa Masjafu

Haniar zagaduje do nas i prosi, byśmy udali się z dala od wścibskich oczu. Gdy pyta, czy boimy się śmierci, odpowiadamy, że nie. Haniar mówi nam, że Hasim zbierał dla niego informacje i prosi byśmy go zastąpili. Zgadzamy się i czytamy list, który dał nam Haniar.

UWAGA: Po zaakceptowaniu oferty Haniara stajemy się jego muridem.  
Idziemy teraz do jaskini Osaira i gadamy z nowicjuszem Joaquinem, po czym mówimy mu jak zostać muridem Osaira. Następny jest Kaduyin, którego znajdziemy przed świątynią. Dajemy mu kieł Muritana a ten nam powie trochę informacji odnośnie Tiamanta.

UWAGA: Teraz czekamy jeden dzień i udajemy się około godziny 12:00 do świątyni, przechodzimy inicjację i stajemy się cieniem.  
Idziemy do Joaquina, który znajduje się teraz obok posągu Beliara. Wymuszamy żeby pokazał nam list, a następnie idziemy do Tiamanta. Wyśle on nas do Osaira. Osair da nam Zadanie - [Kopalnia złota](#kopalnia-złota), a w trakcie robienia tego zadania spotkamy Lukę. Po krótkiej rozmowie zaatakuje nas, zabijamy go i czytamy notatkę z jego ciała.  
Idziemy do Haniara i mówimy co wiemy (Haniarowi możemy przekazać wieść tylko wtedy kiedy pali ziele przed świątynią).

Teraz robimy zadanie [Kopalnia złota](#kopalnia-złota) i [Odprowadź niewolników do kopalni](#odprowadź-niewolników-do-kopalni). Następnie czekamy do 22:00-23:00 i idziemy na plac przed świątynią, gdzie dojdzie do walki Tiamanta z Haniarem. Mówimy o śmierci Tiamanta Gonzalesowi

# Wątek asasynów Masjaf Cz. 2

## Księżycowe ostrza

Tiamant powie nam, że Osair ma recepturę na wykucie księżycowych ostrzy. Idziemy do Osaira i mamy dwie opcje aby uzyskać recepturę: płacimy 20 000 złota albo wykonujemy zadanie [Wierni ludzie](#wierni-ludzie). W każdym razie uzyskujemy recepturę, czytamy ją i wykuwamy miecze.  
Kamienie księżycowe znajdziemy w ciele Im’Araha i w czyśćcu Adanosa na pustyni. Sam quest skończy się automatycznie po wykuciu mieczy.

## Wierni ludzie

## UWAGA: Zadanie dostępne tylko jeśli dostaliśmy notatkę nauki duali od Tiamanta.

Zadanie zleca Osair, jeśli wybierzemy tą opcję podczas targowania o recepturę na księżycowe ostrza. Mamy załatwić czterech ludzi dla Osaira, są to:

1. Rafat - Modli się przy kapliczce Beliara, dołączy do Osaira jak ten pozwoli mu się modlić w świątyni.
2. Famid - Znajduje się w świątyni, a dołączy do Osaira jak zapłacimy mu 3 000 złota.
3. Nazim - Znajduje się on w kopalni, którą wchodziliśmy do lasu. Dołączy do Osaira, jeśli pozwoli mu na to Haniar.
4. Kudir - Pojawia się obok Nrozasa o 1-2 w nocy. Zgodzi się on dołączyć, jeśli przyniesiemy mu trollest (który zrespi się w dolince obok Gonzalesa)  
   Kiedy mamy już czterech ludzi wracamy do Osaira i mówimy mu o tym.

## Kopalnia złota

Osair chce dowodu na to, że w kopalni siarki jest złoto. Idziemy do kopalni na sam dół do jednej z odnóg i spotykamy Lukę, którego zabijamy (związany z zadaniem [Intrygi bractwa Masjafu](#intrygi-bractwa-masjafu)), wykopujemy specjalny kawał złota i wracamy do Osaira.

## Odprowadź niewolników do kopalni

Po wykonaniu zadania [Intrygi bractwa Masjafu](#intrygi-bractwa-masjafu) wracamy do jaskini Osaira i gadamy z Joaquinem, po czym zabieramy jego i dwóch niewolników do kopalni. Po drodze do odnogi kopalni ze złotem napotykamy gobliny i pełzacze, a dodatkowo trzeba uważać, bo nowicjusze których prowadzimy potrafią dość często spaść na dół. Gadamy z Joaquinem, że jesteśmy na miejscu i siadamy na kamiennym stołku czekając na przybycie strażników. Odsyłają nas oni do Osaira, który wynagradza nas za wykonanie zadania.

## Tryumf Nrozasa

Osair zleca nam abyśmy udali się po truciznę do Nrozasa, ten natomiast każe nam ją wypróbować. Idziemy do Gonzalesa po instrukcję: mamy wypróbować truciznę na trollu w kotlince na prawo od Gonzalesa, więc musimy zatruć truchło ścierwojada i mamy teraz dwie opcje:

1. Dajemy połowę trucizny, troll pada. Gadamy z Gonzalesem, potem z Nrozasem, czekamy kilka godzin, dostajemy fiolkę z trucizną od Nrozasa i zanosimy do Osaira.

2. Dajemy kilka kropel trucizny, troll przeżyje. Gadamy z Gonzalesem, Nrozasem, a na końcu z Osairem.  
   Od powyższego wyboru zależy dalszy ciąg wątku.

## Dar losu

**UWAGA: Zadanie dostępne jeśli w zadaniu Tryumf Nrozasa troll zginął (opcja 1).**

Mamy zanieść wino od Osaira Nrozasowi. Przed świątynią zatrzyma nas strażnik z wiadomością, że Haniar chce nas widzieć i tu też mamy dwie opcje:  
- Oddajemy wino Nrozasowi, ten umiera i musimy walczyć ze wszystkimi asasynami.  
- Gadamy z Haniarem, oddajemy mu wino, które okazuje się być zatrute. Teraz przychodzimy do niego jak pali ziele, dostajemy niezatrute wino i dajemy je Nrozasowi, który po chwili znika.  

Po wykonaniu zadania Haniar daje nam list, który zanosimy Osairowi, po czym wracamy do Haniara. Teraz gadamy z Gonzalesem i dążymy do finału wątku asasynów.

## Pojedynek prawdy

**UWAGA: Zadanie dostępne jeśli w zadaniu Triumf Nozrasa troll przeżył (opcja 2).**

Nrozas nie wierzy nam. Według prawa Masjafu spór można rozwiązać pojedynkiem. Idziemy na arenę gdzie wcześniej walczył Tiamant z Haniarem i walczymy z Nrozasem. Zabijamy go po czym gadamy z Haniarem, a potem z Gonzalesem.

## Ofiara Haniara

Zadanie dostępne po wykonaniu [Pojedynek prawdy](#pojedynek-prawdy). Haniar daje nam 2000 sztuk złota i każe złożyć je w ofierze Beliarowi.

## Cena Zdrady

UWAGA: Zadanie dostępne jeśli zabiliśmy wcześniej Nrozasa.  
Osair powie nam, że trzeba obalić Haniara, więc zgadzamy się na jego propozycję. Idziemy do Haniara po 9:00 i mówimy mu o tym. Da on nam list, który zanosimy do Osaira, a odpowiedź Osaira zanosimy do Haniara. Teraz gadamy z Gonzalesem i dążymy do finału wątku asasynów.

## Mroczne tajemnice

Gonzales prosi nas, abyśmy dowiedzieli gdzie odbędzie się spotkanie. Idziemy do kopalni, cienie nas nie wpuszczą, więc wracamy do Gonzalesa. Teraz idziemy z Gonzalesem siłą dostać się do kopalni. Widzimy cutscenkę jak Osair i jego ludzie giną z rąk demonów. Zabijamy demony i teraz wracamy po Gonzalesa, który czeka wyżej i gadamy z Haniarem. Ten po utracie mniej więcej połowy HP ucieka.

## Swój pośród obcych Część 2
### Walka

Bierzemy Gonzalesa i idziemy teraz do świątyni, gdzie wybijamy wszystkich asasynów, nie zapominamy też o tych w jaskini Osaira. Musimy znaleźć sekretne przejście, a w tym celu czytamy zwój na jednym z ołtarzy w głównej sali w świątyni i pokazujemy go Gonzalesowi. Teraz modlimy się do posągu Beliara i otwiera się przejście. Trafimy do pokoju z teleportem na środku, plądrujemy wszystko co się da i przechodzimy przez teleport. Czeka nas tam walka z kilkoma przeciwnikami, po czym dochodzimy do Haniara, gdzie pojawia się Gonzales, rozmawiamy i zabijamy typa. Dalej zabijamy strzegącego mostu demona i spotykamy się z Cor Kalomem. Po krótkiej rozmowie zabijamy go, zabieramy z jego ciała runę i teleportujemy się do Khorinis, gdzie gadamy z Namibem. Polecam też po jednym dniu pogadać z Gonzalesem, który teraz przebywa w klasztorze, odda nam on swój ekwipunek.
