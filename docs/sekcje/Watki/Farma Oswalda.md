# Farma Oswalda / tereny przybrzeżne

> Wątek farmy rozpoczyna się po wejściu do 2 rozdziału. Na tablicy ogłoszeń w dzielnicy rzemieślników w Khorinis pojawi się nowa kartka, w tej samej sprawie zagada do nas również Lares. Wejście do lokacji znajduje się za farmą Onara idąc w kierunku jaskini druida Freygala.

## Człowiek straszniejszy niż nie jeden potwór

Po wejściu do lokacji kierujemy się w stronę karczmy. Tam rozmawiamy z karczmarzem Jacobem, który opowiada nam o wielkim cieniostworze terroryzującym całą okolicę. Po rozmowie z oberżystą spotykamy Bliznę - dawnego ochroniarza Gomeza. Dowiadujemy się od niego, że opuścił Kruka i przybył na farmę w tym samym celu co my - zgarnąć nagrodę za cieniostwora. Razem z Blizną udajemy się do lasu w celu szukania poszlak. Tam odnajdujemy poparzone zwłoki myśliwego, a następnie kierujemy się do jego obozowiska, gdzie znajdujemy notatkę, którą czytamy. Wracamy do Blizny, gadamy z nim i wracamy do karczmy poinformować Jacoba o śmierci Johana.

Karczmarz opowiada nam o kilku dziwnych wydarzeniach, które postanawiamy sprawdzić:

- podejrzane światła na szczycie pobliskiej góry (obok stodoły). Wdrapujemy się na szczyt gdzie odnajdujemy zwoje światła
- dziwne dźwięki na cmentarzu w pobliżu farmy. Zabijamy tam 2 szkielety-gobliny
- dziura w pobliżu młyna. Wchodzimy tam i znajdujemy martwe zombie oraz notatkę, którą czytamy
> upewnij się, że notatka została przeczytana

Po uzyskaniu trzech adnotacji w dzienniku o zbadaniu danego obszaru wracamy do Blizny. Razem dochodzimy do wniosku, że cieniostwór nie jest jedynym zagrożeniem, gdyż w pobliżu czai się równiez adept sztuk magicznych. Gadamy teraz z oberżystą i mówi on, że z myśliwym Johanem kolegował się rybak Vasco, wspomina również, że rybak potrafi czytać i pisać. Znów zagadujemy do Blizy i mówimy mu o naszych podejrzeniach wobec Vasco, idziemy więc razem skonfrontować rybaka.

Johan na początku wypiera się więc zastraszamy go, a on wyjawia nam całą prawdę. Okazuje się, że wszystko zaczęło się od wieży, w której Vasco odnalazł księgę magiczną. Starał się samodzielnie praktykować magię, w wyniku czego doprowadził do śmierci trzech osób. Rozmawiamy o tym z Blizną, a ten decyzję co zrobić z rybakiem pozostawia nam:

- puszczamy go wolno za co dostajemy 500 exp i zwój deszcz ognia
- informujemy, że zabieramy go do klasztoru magów ognia, gdzie zostanie osądzony co doprowadza do walki, w której razem z Blizną zabijamy domorosłego magika. Dostajemy: 1000 exp, 2 karmy u Beliara i 15 karmy u Innosa

Teraz znów gadamy z Blizną i umawiamy się, że na cieniostwora pójdziemy razem, a nagrodą się podzielimy. Informuje nas on również o istnieniu obozu niedaleko farmy, w którym toczą się walki na arenie.

## Polne szczury

Przed karczmą znajduje się tablica ogłoszeń, na której wisi kartka napisana przez karczmarza o pladze szczurów, które nawiedzają okoliczne pola. Idziemy w kierunku młyna, zabijamy wszystkie szczury i wracamy do Jacoba po nagrodę.
