# Farma Oswalda / tereny przybrzeżne

> Wątek farmy rozpoczyna się po wejściu do 2 rozdziału. Na tablicy ogłoszeń w dzielnicy rzemieślników w Khorinis pojawi się nowa kartka, w tej samej sprawie zagada do nas również Lares. Wejście do lokacji znajduje się za farmą Onara idąc w kierunku jaskini druida Freygala.

## Człowiek straszniejszy niż nie jeden potwór

Po wejściu do lokacji kierujemy się w stronę karczmy. Tam rozmawiamy z karczmarzem Jacobem, który opowiada nam o wielkim cieniostworze terroryzującym całą okolicę. Po rozmowie z oberżystą spotykamy Bliznę - dawnego ochroniarza Gomeza. Dowiadujemy się od niego, że opuścił Kruka i przybył na farmę w tym samym celu co my - zgarnąć nagrodę za cieniostwora. Razem z Blizną udajemy się do lasu w celu szukania poszlak. Tam odnajdujemy poparzone zwłoki, a następnie kierujemy się do obozowiska myśliwego, jednak nie ma go tam i znajdujemy jedynie notatkę, którą czytamy. Wracamy do Blizny, gadamy z nim i wracamy do karczmy poinformować Jacoba o tym czego się dowiedzieliśmy.

Karczmarz opowiada nam o kilku dziwnych wydarzeniach, które postanawiamy sprawdzić:

- podejrzane światła na szczycie pobliskiej góry (obok stodoły). Wdrapujemy się na szczyt gdzie odnajdujemy zwoje światła
- dziwne dźwięki na cmentarzu w pobliżu farmy. Zabijamy tam 2 szkielety-gobliny
- dziura w pobliżu młyna. Wchodzimy tam i znajdujemy martwe zombie

Po uzyskaniu trzech adnotacji w dzienniku o zbadaniu danego obszaru wracamy do Blizny.

## Polne szczury

Przed karczmą znajduje się tablica ogłoszeń, na której wisi kartka napisana przez karczmarza o pladze szczurów, które nawiedzają okoliczne pola. Idziemy w kierunku młyna, zabijamy wszystkie szczury i wracamy do Jacoba po nagrodę.
