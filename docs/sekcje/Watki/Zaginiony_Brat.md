# Zaginiony brat

Wymagania: Uprzednie zrobienie zadania "Koszmar Kruka"  
2500 zdrowia i 500 siły lub zręczności lub 900 many

Po wejściu do lokacji spotykamy szkieleta Ile'Sila, z kótrym rozmawiamy.  
Na początek zabijamy bossa pełzacza w tunelu po czym mówimy o tym lle Silowi. Teraz przechodzimy przez tunel i idziemy dalej w lokację, ale nie wchodzimy na razie do góry.

Po prostu szukamy cmentarza, jak znajdziemy to zabijamy tam zombiaki i bossa nieumarłego kapłana. Zabieramy klucz z ciała bossa i otwieramy skrzynię, zabieramy z niej kawałek skamieniałego ciała i wracamy do lle’Sila.

Teraz wracamy do kamiennego ołtarza, który jest obok cmentarza. Naciskamy piedestał i pojawia się dwójka nowych bossów Słońce i Księżyc. Bossów bijemy na zmianę, jak jeden się nie rusza, możemy zająć się drugim. Po zabiciu bossów znowu klikamy na piedestał, wracamy do lle’Sila, po czym oddaje on nam item który wcześniej mu daliśmy. Musimy wrócić się i położyć go na piedestale, gdzie przed chwilą stoczyliśmy walkę.

Teraz zrespi się trzeci boss Widmo w ruinach nad tunelem, gdzie chodzimy do Ile’Sila. Walka z nim jest prosta walimy, ale w pewnym momencie zniknie i zrespi ogniki, które zabijamy jak najszybciej (najlepiej zaklęciem obszarowym), bo inaczej przemienią się w szkielety. Zabieramy z jego ciała kamień duszy Ile’Sila, używamy go w ekwipunku, po czym pojawi się Ile’Sil.

Gadamy z nim dwa razy aż do momentu kiedy będzie szedł za nami. Idziemy teraz ścieżką do góry, aż dojdziemy do dużej bramy pilnowanej przez nieumarłych i klikamy na piedestał przed bramą, a zagada do nas Ile’Sil. Dostaniemy wpis w dzienniku. Musimy stanąć plecami do bramy i powinnyśmy widzieć na wzgórzu płonące drzewo. Idziemy tam i napotykamy bossa ognistego golema, którego zabijamy, a jego serce używamy na piedestale.

Brama się otwiera, a my idziemy dalej, aż dojdziemy do kamiennego kręgu, gdzie gadamy z lle’Silem. Teraz musimy kliknąć na korzeń na każdym z kamieni w kręgu, a zrespią dwa nieumarłe wilki i szkielet druida. Z każdego druida bierzemy odłamek, który wkładamy w ołtarz na środku.

Przejście się otworzy a nas czeka walka z bossem drzewcem. Po zabiciu go idziemy dalej i gadamy z lle’Silem. Teraz mamy do pokonania trzech bossów. Nie atakujcie tych stojących nieruchomo, bo zginiecie od razu. Atakujemy ich tylko, gdy oni wyjdą z szeregu i zaatakują nas pierwsi. Zbijamy każdego z nich do określonej ilości HP, po czym zaatakują nas wszyscy naraz.

Teraz rozmawiamy z Ile'Silem i rozwiązujemy zagadkę przy pomocy kamiennych pulpitów lub kierując się poniższym obrazkiem.

[![_zagadka.jpg]](https://steamuserimages-a.akamaihd.net/ugc/969852954274102038/3D1715278275A89A45239369779DE6BDDFF203A1/ "_zagadka.jpg]")](https://steamuserimages-a.akamaihd.net/ugc/969852954274102038/3D1715278275A89A45239369779DE6BDDFF203A1/)  
Po użyciu powyższej kombinacji brama się otworzy, czyścicie świątynie z trupów i na końcu czeka was walka z kolejnym bossem siedzącym na tronie. Po podejściu do zamkniętej bramy, wstanie on z tronu i rozpocznie się walka z nim i jego awatarami (które można zamrozić bryłą lodu)

Po pokonaniu go wchodzimy do ostatniego pomieszczenia, gdzie czeka nas walka z Ile’Silem, po której zbieramy fanty z świątyni i wychodzimy teleportem na górze.