# Zachodnie Wybrzeże

> Zachodnie Wybrzeże jest lokacją, do której udajemy się wraz z druidem Fregyalem w ramach zadania "Historia druidów i ludzi". Nie trzeba do tego zostawać druidem

## Historia druidów i ludzi

Aby dostać to zadanie, musimy wykonać zadanie "Problem Fregyala".
Jest to zadanie stricte informacyjne, które ciągnie się za nami aż do ukończenia wątku lokacji.

## Wyprawa na wybrzeże

Fregyal prosi nas o zorganizowanie zapasów oraz znalezienie łodzi.  
Jeśli chodzi o zapasy, to 10 butelek wody, 5 bochenków chleba, 10 kawałków mięsa nie powinno sprawić problemów (Baltram i Coragon dostają chleb na sprzedaż). Co do samej łodzi, to udajemy się do Garvella, który zgodzi się odstąpić nam swoją za 5000 złota (można wytargować 3000). Oprócz tego idziemy do Andre by otrzymać zgodę na wypłynięcie z portu.

Po zapłaceniu Garvellowi złota wracamy na następny dzień, a Fregyal będzie obok niego czekał (jeśli oddaliśmy mu zapasy w jaskini). Teraz rozmawiamy z Garvellem, a następnie z Fregyalem, po czym wchodzimy na wielką łódź, gdzie jeszcze raz zagadujemy Druida.
> Nie martw się o towary sprzedawane dotychczas przez Freygala - zostaną przekazane Galahadowi

## Teraz płyniemy na Zachodnie Wybrzeże, gdzie zaczyna się wątek tej lokacji.

## Zachodnie Wybrzeże

Zadanie to zaczyna się wraz z przypłynięciem na Wybrzeże. Na plaży spotykamy dwóch piratów. Gadamy z Fregyalem, który chce odpocząć, a my w międzyczasie wykonujemy zadania dla piratów. Będziemy mogli kontynuować poszukiwania druida po zdobyciu dla nich mięsa i zabiciu topielców. Idziemy z Fregyalem przez las i trafiamy do druida \[Jeśli pójdziemy sami, to druid się nie zrespi\]. Robimy zadania dla druida, a po misji "Za spotkanie!" otrzymamy od niego tabliczki, które czytamy.

Po przeczytaniu rozmawiamy z Kormakiem, a następnie idziemy do tunelu, który jest na prawo od bagien, przy niewielkim jeziorku. Tam pokonujemy bossa kamiennych strażników i czytamy jego tabliczkę. Następnie udajemy się na równiny, gdzie w jaskini nieopodal wejścia znajdziemy goblina Maji, który będzie miał kamień aktywujący przejście w ruinach, którymi przeszliśmy na równinę.  
Teraz czytamy stamtąd tabliczkę i zabieramy klucz do większej świątyni, którą z pewnością już mijaliśmy. Teraz idziemy do niej, zabieramy kolejną tablicę i po przeczytaniu jej wracamy do Kormaka. Odchodzimy do lasu, po czym dostajemy wpis o trzęsieniach ziemi. Teraz wracamy do  
druida, który zleca nam udanie się na bagna. W rogu bagien znajdujemy kryptę, a w niej szamana jaszczuroludzi. Walczymy z jaszczurem, aż nie ucieknie (nieważne, że nie zadajemy mu obrażeń).  
Teraz wracamy do Kormaka, który objaśnia nam plan pozbycia się szamana.

Zleca on nam odnalezienie trzech kryształów, które są rozsiane w jaskiniach po całej lokacji.

1. W jaskini z Muritanem niedaleko bagien
2. W jaskini z Leśnym monstrum (tej samej, gdzie goblin Maji)  
   3\. W jaskini z goblinami na Wyspie (tej obok plaży piratów)

Teraz wracamy do Kormaka, który ładuje kamienie i każe nam je rozprowadzić po piedestałach.

1. Na wysepce na bagnach
2. W rogu równiny, przy dwóch cieniostworach
3. Na skałkach nad plażą, gdzie opijaliśmy spotkanie

Po wszystkim wracamy do Kormaka i okazuje się, że nasz cel żyje, więc będziemy potrzebować runy do zerwania więzi. Przynosimy mu bryłkę czarnej rudy, 20 bryłek magicznej rudy, 5 eliksirów many i czysty kamień runiczny. Z gotową runą idziemy w głąb jaskini z pełzaczami, na wyspie ze Starym Łowcą. Używamy runy, pokonujemy pełzacza, a następnie wracamy do Kormaka.  
Teraz gadamy z Fregyalem, po czym znowu z Kormakiem i idziemy za nim na równiny, gdzie ostatecznie walczymy ze źródłem zła, tym samym kończąc wątek główny tej lokacji.

## Druid Kormak

Przy rozmowie z Fregyalem w ramach poprzedniej misji, dowiadujemy się o zaginionym druidzie, którego prawdopodobnie znajdziemy na Zachodnim Wybrzeżu. Po zrobieniu zadania z mięsem dla piratów Edward opowie nam, że widział dzika na skraju lasu, który zachowywał się podejrzanie. Będziemy mogli kontynuować poszukiwania druida po zdobyciu dla nich mięsa i zabiciu topielców. Idziemy z Fregyalem przez las i trafiamy do druida, a nasze zadanie się kończy.

## Agresywne bestie

Flint prosi nas o pozbycie się okolicznych bestii. Chodzi konkretnie o Agresywne topielce, które są między plażą a wejściem do lasu. Po zabiciu topielców wracamy do pirata.

## Problem z zapasami

Flint prosi nas o uzupełnienie jego zapasów. Przynosimy mu 20 surowego mięsa, które powinniśmy mieć, a jeśli nie, to na wyspie jest sporo kretoszczurów i ścierwojadów.

## Broń dla piratów

Flint prosi nas o znalezienie dwóch pirackich kordelasów, które znajdziemy podczas eksploracji Zachodniego Wybrzeża lub przyniesiemy np. z Jarkendaru. Przynosimy, a zleceniodawca jest zadowolony.

## Jedzenie dla druida

Kormak prosi nas, abyśmy dostarczyli mu wino i chleb, które już powinniśmy mieć, a jeśli nie, to należy wrócić do Khorinis i tam je kupić. Po zrobieniu tego zadania zgodzi się on z nami handlować.

## Opuszczona wieża

Kormak prosi nas o rozejrzenie się w opuszczonej wieży niedaleko jego jaskini. Spotykamy tam przeklętego strażnika, w którego ciele znajdziemy dziennik. Z informacjami wracamy do Kormaka, a zadanie się kończy.

## Pomoc z rzepą

Kormak prosi nas o zebranie specjalnej rzepy z jego poletka. Nie możemy tego zrobić ani quicklootem, ani ognikiem, więc nadwyrężamy swoje plecy i wracamy z rzepą do Kormaka.

## Za spotkanie!

Po zebraniu rzepy Kormak oferuje nam wspólne opicie naszego przybycia na wyspę. Dajemy mu 6 ginów i wieczorem idziemy za nim na plażę. Teraz musimy tutaj z nim pobyć, aż nas zagada dwa razy, po czym wracamy z nim do jaskini.

## Poszukiwania druidów

Otrzymamy to zadanie po oficjalnym zostaniu druidem. Kormak zleca nam znalezienie innych druidów, którzy żyją w różnych częściach wyspy, a są to:  
- Netbek z Klasztoru Zmiennokształtnych w GD
- Elvais z Doliny Cienia
- Oddler z Lodowych Gór Orków

Po znalezieniu całej trójki wracamy do Kormaka po nagrodę.

## Skarb piratów

Na bagnach znajdujemy notatkę, która mówi o skarbie, który wykopiemy w jaskini z Muritanem, na prawo od bagien. Po wykopaniu zadanie się kończy.

## Exodus

Zadanie dostępne dopiero po odwiedzeniu obozu piratów w Jarkendarze i ukończeniu głównego wątku lokacji.  
Z tabliczki dowiadujemy się, że na bagnach znajduje się przejście łączące Wybrzeże z Jarkendarem. Mówimy o tym piratom na plaży, który zgodzą się nam towarzyszyć, jeśli przynieśliśmy im ich kordelasy. Prowadzimy ich na drugi koniec bagna, gdzie otworzyło się przejście. Pokonujemy tamtejsze pająki, a także królową pełzaczy, po której śmierci, odblokuje się odnoga jaskini za jej plecami. W Jarkendarze piraci nas zagadują, a zadanie się kończy.

## Wredne gobliny

Stary łowca, którego spotkamy na Wyspie obok plaży piratów, narzeka na gobliny z pobliskiej jaskini. Zabijamy je i wracamy do łowcy.

## Tajemnicza skrzyneczka

Obok Wyspy ze Starym Łowcą znajdziemy wrak statku, a w nim skrzyneczkę, do której klucz da nam on po zrobieniu zadania z goblinami. Samo zadanie kończy się po przeczytaniu wszystkich notatek, w tym tej we wnęce za skałą w jaskini na Wyspie.

## Długo wyczekiwane spotkanie

Zadanie dostępne dopiero po ukończeniu zadania "Poszukiwania" z obozu myśliwych.  
Gadamy ze starym łowcą, który okazuje się tym samym Benem, którego rzekomo pożarła samica polnego pełzacza. Proponujemy mu powrót do Khorinis, więc gadamy z Falkiem, a następnie z Vatrasem, który przygotuje dla nas specjalną runę. Potrzebujemy do niej eliksirów many, czarnych pereł i kamienia runicznego. Przygotowujemy runę na stole runicznym i wręczamy ją Benowi, a następnie spotykamy go w obozie myśliwych w Khorinis. Gadamy jeszcze raz z Falkiem, na czym kończy się nasze zadanie.
