# Droga do miasta

## Nocna Bestia

Zadanie dostajemy od Xardasa na początku gry. Musimy się udać do stawu obok jaskini z goblinami którą dostajemy się do kotlinki Lestera. Znajduje się tam zębacz, którego zabijamy i wracamy po nagrodę do Xardasa.

## Mrok północy dla Lestera

Jeśli zagadamy Lestera podczas gdy śpi w Wieży Xardasa, poprosi on nas, abyśmy przynieśli mu skręt Mrok Północy. Można go znaleźć w skrzyni w obozie bractwa w Khorinis obok Baala Oruna. Zanosimy skręt do Lestera i dostajemy w zamian szczaw królewski.

## Zioła dla Constantina

Lester mówi nam, że żeby jeśli chcemy dostać się do miasta, musimy zebrać 10 sztuk dowolnej rośliny, a wtedy strażnicy wpuszczą nas bez problemu. Zbieramy rośliny i dajemy je strażnikowi pod południową bramą Khorinis. Będąc w mieście mówimy Constantino, że mamy dla niego rośliny (możliwe dopiero po odblokowaniu rozmów z mistrzami).  
Dodatkowo lepiej zrobić tak jak napisałem w zadaniu: Jak dostać się do miasta Khorinis.

## Kamienie runiczne

Zadanie pojawia nam się w dzienniku kiedy podejdziemy do kamienia teleportacyjnego na prawo zaraz po wyjściu z wieży Xardasa (Taki słup pokryty napisami). Wracamy do Xardasa, a on opowiada nam o kamieniach druidów i daje runę teleportacyjną. Teraz wystarczy aktywować jeden taki teleport i powiedzieć o tym Xardasowi.

## Bandyci Cavalorna

Na drodze do miasta spotykamy Cavalorna, atakowanego przez gobliny. Powie on nam, że został napadnięty przez bandytów. Zgadzamy się mu pomóc w zabiciu bandytów. Zanim jednak pójdziemy z Cavalornem polecam samemu udać się do jaskini z bandytami. Będzie tam stał bandyta Jesse, z którym jeśli odpowiednio poprowadzicie rozmowę, możecie uzyskać aż 2 punkty retoryki. Na końcu powiedzcie Jesse o Cavalornie by mógł uciec (będzie on potrzebny do innego zadania). Teraz wracacie do Cavalorna i rozprawiacie się z bandytami.

## Stara chata Cavalorna

Przy pierwszej rozmowie Cavalorn się nas pyta gdzie zmierzamy. Mówimy mu, że z powrotem do Górniczej Doliny, a wtedy prosi on nas o przyniesienie skórzanej torby z jego starej chaty. Górniczej Dolinie idziemy do jego chaty, zabieramy mieszek i odnosimy Cavalornowi.

## Listy gończe

Zadanie aktywuje się w rozmowie z Jesse na temat ujawnienia osoby, która nas ściga. Dajemy mu 10 sztuk złota i dowiadujemy się, że to Dexter nas szuka. Zadanie kończy się po rozmowie z Dexterem w jego obozie.

## Ubranie robocze od Lobarta

Zadanie polega na zakupie stroju roboczego od Lobarta. Można zaniżyć cenę maksymalnie do 30 sztuk złota, aby to zrobić, należy:  
Powiedzieć Lobartowi, że jesteśmy za farmerami  
Zrobić zadania opisane poniżej dla Lobarta, Hildy, Maletha i Vino.

## Bandyci na farmie Lobarta

Chodzi o bandytów których zabiliśmy z Cavalornem. Wystarczy powiedzieć Malethowi, że zostali zabici.

## Kłopotliwy strażnik

Na farmie Lobarta spotykamy strażnika Taylora. Strażnik Taylor nie będzie zadowolony z naszej obecności, po czym uzna, że jesteśmy zbiegłym więźniem. Teraz musimy wybrać środkową opcję dialogową, inaczej zostaniemy “wyjęci spod prawa”.  
Następnie zgadzamy się na przeszukanie wieży, idziemy do Xardasa, a następnie wracamy do Taylora. Teraz mamy dwie opcje:

1. Powiedzieć mu, że wieża jest zawalona (wtedy będziemy mogli okraść 1 osobę więcej)
2. Pójść za nim do wieży, gdzie zabiją go szkielety, a my zyskamy jego ekwipunek.

## Zebrać rzepę z pola

Lobart zleca nam, abyśmy zebrali rzepę i potem ją mu przynieśli. Wystarczy 15 zebranych rzep, by zrobić zadanie 5 możecie zachować dla siebie

## Rzepa dla Hildy

Zanosimy zebraną rzepę Hildzie.

## Patelnia dla Hildy

Hilda prosi nas o przyniesienie patelni. Idziemy do Canthara. który siedzi na ławce obok domu. Kupujemy u niego patelnię i zanosimy Hildzie.

## Za butelkę wina

Vino chce byśmy przynieśli mu butelkę wina, które dostaniemy na przykład za wypędzenie bandytów dla Maletha.

## Nóż HildyUsunięte w aktualizacji 20.04.2023

Hilda prosi nas, abyśmy udali się do miasta i znaleźli kowala, który naostrzy dla nas nóż. Zrobi to dla nas Carl za niewielką opłatą. Z naostrzonym nożem wracamy do Hildy.

## Obawy Lobarta

Lobart mówi nam o dziwnych gościach obok kamiennego kręgu. Okazuje się, że to obóz zbieraczy ziela. Rozmawiamy z ich przywódcą, a potem wracamy do Lobarta.

## Bezsenność Vino

Vino mówi nam, że niedawno widział orka na skraju lasu. Natkniemy się na niego pod koniec polowania z Bartokiem. Po pozbyciu się orka wracamy do Vino i oddajemy mu znaleziony przy nim trunek.

## Człowiek z opaską na oku

**Należy zrobić przed udaniem się do Jarkendaru**  
Zadanie zaczyna się po spotkaniu Grega obok farmy Lobarta. Pyta nas o jakiś sposób dostania się do miasta, więc oddajemy mu strój farmera. Później spotykamy go obok tawerny Martwa Harpia, gdzie towarzyszymy mu w drodze do jaskini z goblinami. Pozbywamy się goblinów w jaskini, wykopujemy mieszek i odnosimy go Gregowi. Zdradza on nam wtedy położenie 4 kolejnych skrytek.  
**Należy uważać, aby w czasie robienia tego zadania nie sprzedać jego kosztowności**  
\- Obok obozu myśliwych (schodki na farmę Bengara)  
\- Na wysepce obok chaty Erola  
\- Obok wodospadu niedaleko przejścia do Górniczej Doliny  
\- Za farmą Bengara  
Po wykopaniu wszystkiego wracamy do Grega.

## Droga do miasta khorinis

Tutaj jest kilka sposobów:

1. Możemy wziąć glejt od Canthara.
2. Możemy dostać się do miasta za pomocą stroju Farmera (lepiej oddać go Gregowi)
3. Powiedzieć strażnikowi, że mamy Zioła Constantina (dostajemy 1 retoryki i exp)
4. Dostać się od strony morza

Ja polecam najpierw wejść od strony morza, a potem południową bramą robiąc zadanie od Lestera. W tym celu okrążamy miasto i dostajemy się do niego przez plażę. Jest tam tabliczka do teleportu znajdująca się obok zniszczonej wieży.  
Za pomocą tej tabliczki aktywujcie teleport obok miasta, który znacznie nam w przyszłości pomoże. Teraz idziemy do Laresa, a następnie do strażników bramy lub Lothara.

# Obywatel

## Droga na szczyt

Po wejściu do miasta można zauważyć, że mistrzowie nie chcą z nami gadać. Więc udajemy się do Ruperta i gadamy z nim o całej sytuacji. Rupert wysyła nas do Pablo, który każe nam najpierw zdobyć jakieś porządne ubranie. Idziemy do Hanny i kupujemy ubranie obywatela za 100 sztuk złota (50 złota jeśli należymy do gildii złodziei). Wracamy do Pablo który każe nam teraz zdobyć poparcie wpływowych mieszkańców portu. Chodzi o: Kardifa, Carla, Eddę, Halvora, Lehmara, Garvella i Brahima. Po zrobieniu dla nich zadań wątek się kończy, a my dostajemy możliwość rozmowy z mistrzami.

Zadanie dla wpływowych obywateli portu:

## Szantażysta Moe

Kardif mówi nam, że Moe odstrasza klientów i prosi nas, abyśmy coś zrobili w tej sprawie. Idziemy do Moe i mówimy mu o niezadowoleniu Kardifa. Jeśli wcześniej go nie obiliśmy, to robimy to teraz, po czym gadamy z Moe. Wracamy do Kardifa i od teraz będzie nam płacił 10 sztuk złota dziennie.

## Dłużnik Lehmara

Lehmar każe nam zabić typa który pożyczył pieniądze i się więcej nie pojawił. Chodzi o typa w magazynie w porcie.

## Figurka Eddy

Edda mówi nam, że skradziono jej statuetkę Innosa. Statuetka znajduje się w skrzyni w magazynie portowym, trzeba zabić strażnika i zabrać klucz do skrzyni.

## Atrament dla Brahima

Brahim prosi nam, abyśmy mu przynieśli atrament. Można go kupić albo ukraść z domu Zurisa z regału.

## Delikatesy

Halvor prosi nas o przyniesienie 10 ostryg. Można je znaleźć w małżach na plaży.

## Węgiel dla Carla

Carl prosi nas, abyśmy przynieśli 5 bryłek węgla. Węgiel można znaleźć w magazynie niedaleko Martina i w spalonej chacie obok Skipa.

## Narzędzie dla Garvella

Garvell prosi nas, abyśmy mu przynieśli piłę, smołę i 2 młotki. Wszystkie składniki znajdziemy obok Garvella, Martina i Thorbena.

## ZADANIA NA ZOSTANIE OBYWATELEM MIASTA

## Koniecznie należy obgadać wszystkie dialogi z Matteo i spytać go "Czego możesz mnie nauczyć"

## Czeladnik Khorinis

Należy zostać Czeladnikiem u jednego z mistrzów

## Wielkie wyzwanie

Harad chce broń orka, Można ją zdobyć idąc na polowanie z Bartokiem. Zgodę Harada można też uzyskać zabijając bandytów obok farmy Akila którzy napadli kupca Hakona.

## Błogosławieństwo bogów

Thorben prosi nas byśmy uzyskali błogosławieństwo od Innosa i Adanosa. Błogosławieństwo Adanosa dostaniemy od Vatrasa za darmo. Błogosławieństwo Innosa natomiast od maga ognia Darona. Jeśli ktoś chce zyskać, a nie stracić złoto to polecam wyrzucić złoto z ekwipunku (tylko gdzieś w ustronnym miejscu by npc nie zabrali) i zagadać do Darona. W rozmowie z Daronem wybrać opcję jestem biedakiem, a wtedy dostaniecie +1 retoryki i 20 sztuk złota i teraz dopiero spytać o błogosławieństwo. Nie zapomnijcie na końcu zabrać swojego złota które upuściliście z ekwipunku .

## Rośliny dla Constantina

Constantino daje nam listę ziół, a my mamy mu przynieść te zioła. Idziemy do Zurisa który nam powie gdzie szukać ziół. Wracamy do Constantino i koniec zadania.

## Matteo i Gritta

Matteo prosi nas o odzyskanie długu od Gritty. Idziemy do Gritty i mówimy o długu, po czym mamy dwa rozwiązania;

1. Zastraszamy ją sprzedaniem jej ubrań (Dostaniemy +1 retoryki i 100 złota)
2. Płacimy za nią (Dostaniemy wino +1 do zręczności)  
   Z pieniędzmi wracamy do Matteo, a zadanie się kończy.

## Skóry dla Bospera

Bosper prosi nas o przyniesienie 6 wilczych skór. Można je uzyskać na polowaniu z Bartokiem jeśli nauczyliście się skórowania. Ewentualnie można je znaleźć w namiotach obok obozu zbieraczy ziela przy farmie Lobarta, w karczmie Martwa Harpia lub w obozie obok Pepe.

Po zostaniu czeladnikiem uzyskujemy dostęp do górnego miasta.

# Miasto Cz.1

## Problemy ze strażąUsunięte w aktualizacji 20.04.2023

Farim skarży się nam, że straż zabiera mu wszystkie ryby. Idziemy do Martina, który zgadza się pomóc. Wracamy do Farima.

## Jedzenie dla Farima

Po zrobieniu zadania ze strażą Farim prosi nas o przyniesienie specjalnej zupki. Zupę zrobi Edda jeśli przyniesiemy jej 10 ryb, 5 serafisów, czerwony pieprz (który kupimy od Zurisa), ser i rum (z zadania "Piracki Handel")  
Edda robi nam zupkę, którą zanosimy Farimowi.

## Zatopiony statek

Po zrobieniu poprzedniego zadania Farim opowiada nam o kupieckim statku, który zatonął między Przeklętą latarnią, a wyspą nieopodal. Nurkujemy do szczątków statku, podnosimy paczkę i ją otwieramy, a zadanie się kończy.

## Informacje dla Garvella

Garvell chce się dowiedzieć, dlaczego Paladyni przybyli do miasta. Gadamy najpierw w Rangarem i dajemy mu piwa, aż się nie wygada, a my otrzymamy retorykę. Wracamy do Garvella i mówimy, czego udało nam się dowiedzieć. Resztę informacji możemy uzyskać od Hagena pod koniec 1 rozdziału albo od Andre, jeśli jesteśmy strażnikami miejskimi. Wracamy do Garvella z informacjami.

## Szalony Fellan

Alwin skarży się, że Fellan cały czas tłucze młotkiem. Prosi nas, abyśmy coś z tym zrobili. Idziemy do Fellana spuszczamy mu lanie i wracamy do Alwina.

## Miecz Alrika

Alrik mówi nam, że sprzedał swój miecz kupcowi o imieniu Jora i prosi, abyśmy go odzyskali. Miecz od Jory możemy kupić za 50 sztuk złota albo uzyskać za darmo. W tym celu należy nie rozmawiać z Jorą o mieczu, aż do momentu, gdy oddamy mu skradzione złoto. Z mieczem wracamy do Alrika.

## Lucia

Zadanie dostajemy po rozmowie z Bromorem, a następnie z Nadją. Okazuje się, że Lucia uciekła gdzieś z Elvrichem czeladnikiem Thorbena. Zostali oni porwani przez bandytów:  
Pożegnalny list Lucii znajdziemy w namiocie w obozie bandytów za farmą Sekoba.  
Pokazujemy ten list Elvrichowi, który jest w obozie bandytów nad jaskinią Sagitty, po czym ten wraca do miasta. Zadanie kończy się po rozmowie z Lucią w Jarkendarze.

## Złota misa Bromora

Bromor mówi nam, że Lucia ukradła mu złotą misję i prosi o jej odzyskanie. Misę ma jeden z bandytów za farmą Sekoba (tam, gdzie znajdujemy list pożegnalny Lucii).

## Piracki handel

Na plaży niedaleko Khorinis spotykamy Skipa, ten prosi nas byśmy udali się do Baltrama po dostawę. Idziemy do Baltrama odbieramy dostawę , dajemy ją Skipowi. Skip daje nam 2 butelki rumu które zanosimy Baltramowi.

## Nowa broń dla Skipa

Skip prosi nas, abyśmy przynieśli mu nową broń. Chodzi o piracki kordelas, który znajduje się obok jaszczura na plaży przy statku Paladynów.

## Facet bez dziury chodzi ponuryUsunięte w aktualizacji 20.04.2023

Po zrobieniu zadania Piracki handel Skip mówi nam, że jest samotny i potrzebuje kogoś do towarzystwa. Idziemy do Bromora i prosimy o jedną z dziewczyn Sonję. Bromor zażąda 2 000 złota. Jeśli mamy 15 retoryki to można zmniejszyć cenę o połowę do 1000  
Po ustaleniu warunków z Bromorem Sonja sama uda się do Skipa. Rozmawiamy z nim i teraz musimy pamiętać, aby po 3 dniach wrócić po Sonję, która wróci do Bromora. Jeśli się spóźnimy dostaniemy znacznie mniej expa i Bromor nas zaatakuje.

## Eksperyment

Ignaz prosi nas, abyśmy przetestowali zaklęcie zapomnienia. Najprościej po prostu ukraść coś z półki Ignazowi, uciec przed nim i rzucić czar, gdy stoi przy pulpicie/stole alchemicznym. Po użyciu zaklęcia rozmawiamy z Ignazem, który od teraz będzie z nami handlował i uczył nas alchemii.

## Bandyci w latarni morskiej Jacka

Jack mówi nam, że bandyci zajęli jego latarnię. Idziemy do latarni, zabijamy bandytów i wracamy do Jacka.

## Przeklęta latarnia

**Na pozytywne zakończenie tego zadania wymagane jest 40 retoryki.**

### Xardas nie zagada nas odnośnie zwoju, jeśli nie nacisnęliśmy znaku na ścianie

Jack opowiada nam o przeklętej latarni na morzu. Płyniemy tam i wspinamy się na samą górę. Wciskamy znak na ścianie i dostajemy wpis obok dziwnego szkieletu. Schodzimy teraz piętro niżej, gdzie znajdziemy pierścień z imieniem zaczynającym się na Ha. Rozmawiamy z Haradem, Hakonem i Halvorem, za co dostaniemy dodatkowego expa. Udajemy się teraz do Hanny, która opowiada nam tragiczną historię. Teraz idziemy do Xardasa, który daje nam zwój przyzwania ducha. Czytamy go na szczycie latarni, po czym schodzimy na dół i rozmawiamy z widmem. Teraz musimy znaleźć pirata. W pierwszej kolejności idziemy do Kardifa, który odeśle nas do Jacka. Po zadaniu z fajką Greg zagada do nas, mówiąc kim jest Kelvar. Z tymi informacjami idziemy do niego i następnego dnia przypływamy do latarni i wykonujemy zalecenia ducha. Jeśli zapalimy latarnie mając 40 retoryki, Jack przeżyje i zadanie się zakończy.

## Fajka Jacka

Zadanie to otrzymamy po oswobodzeniu latarni Jacka. Idziemy do Grega i zagadujemy go, gdy pali fajkę, którą z chęcią nam da. Wracamy do Jacka po nagrodę.

## Łuk Bospera

Od Bartoka możemy się dowiedzieć, że Bosperowi skradziono łuk, który znajdziemy w skrzyni w kanałach.

## Srebro Coragona

Coragon mówi nam, że ukradziono mu srebra. Srebra znajdują się w tej samej skrzyni co łuk Bospera w kanałach.

## Osełka Briana

Zadanie można uzyskać tylko jeśli nauczyliśmy się ostrzenia broni. Brian prosi nas, abyśmy przynieśli mu osełkę. Osełka znajduje się na półce obok Ramireza w siedzibie gildii złodziei.

## Narzędzia Matteo

**To zadanie trzeba koniecznie wziąć przed zostaniem czeladnikiem**  
Matteo opowiada nam o skradzionej formie do biżuterii. Po zrobieniu zadania z naszyjnikiem dla Hanny otrzymamy od niej mieszek, w którym jest klucz do skrzyni na wyspie złodziei. Z formą wracamy do Matteo, który od teraz będzie uczył nas wytwarzania potężnej biżuterii.

## Torba pełna rudy

Zadanie zleca Wąż w karczmie Kardifa. Prosi on nas o odzyskanie torby rudy, którą niegdyś zakopali. Idziemy do Snipesa na farmie Lobarta i wybieramy opcje **o niedokończonej sprawie**. Teraz udajemy się do jaskini pod obozowiskiem Talbina i Engora w Górniczej Dolinie. Ze znalezioną kością idziemy do Xardasa, który przyzywa ducha Alepha, dzięki czemu dowiadujemy się, że rude zakopał w podwodnej jaskini obok zamku (Tej samej, którą wchodziliśmy pierwszy raz do zamku). W jaskini powinna pojawić się mała kupka ziemi, którą wykopujemy, a sakiewkę otwieramy i oddajemy kopaczom ich rudę.

## Klienci Coragona

Coragon skarży się na brak klientów. Idziemy do Martina i rozmawiamy z nim o problemie. Następnego dnia wracamy do Coragona, a zadanie się kończy.

## Człowiek pod obliczem bestii

Po wykonaniu zadania Eksperyment Ignaz opowie nam i nieudanym eksperymencie na jego uczniu. Teraz po kolei rozmawiamy z Miką, Akilem i Orlanem, a na końcu udajemy się do Sagitty. Podczas rozmowy z nią pojawi się wspomniany uczeń, którego musimy odczarować. Vatras daje nam zwój, który przywróci świadomość bestii. Wracamy do jaskini, rozmawiamy z zielarką i używamy zwoju stojąc przy cieniostworze. Po wszystkim jeszcze raz gadamy z Sagittą i wracamy do Ignaza po nagrodę.

## Klucz Constantino

Zadanie można dostać zaraz po odblokowaniu możliwość rozmowy z mistrzami. Constantino zgubił swój klucz, ale nie wie gdzie. Zuris powie nam, że Constantino zbierał zioła przy wschodniej bramie, więc zagadujemy Mikę, który odsprzeda nam klucz, z którym wracamy do alchemika.

## Pierwsza mikstura

Zadanie otrzymamy, jeśli potrafimy jakąkolwiek miksturę i nie jesteśmy czeladnikiem Constantino. Pytamy go o naukę alchemii, a on daje nam recepturę, według której przygotowujemy eliksir. Niestety nam się to nie udaje, więc idziemy do Salandrila, który nam mówi, że ta receptura to bzdura. Wracamy do Constantino, który chwali nas za spostrzegawczość i od tej pory naucza nas alchemii.

# Miasto Cz.2

## Szczury pokładowe

Zadanie zleca Paladyn strzegący statku. Magowie Ognia, Wody oraz Czarnoksiężnicy mogą je zrobić w 1 rozdziale, Paladyni w 3, a reszta dopiero w V akcie. W zadaniu chodzi o to, by zabić szczury w ładowni statku.

## Zabójca orków

Po wykonaniu zadania Wielkie wyzwanie pytamy Harada o jego przeszłość wtedy ten zleca nam misję byśmy przynieśli mu amulet orka elity. W lesie nieopodal farmy Akila pojawi się specjalny ork, chociaż może być to dowolny czarny ork wojownik.  
Zabijamy orka, zabieramy amulet i oddajemy go Haradowi.

Ork elita na tym etapie jest ciężkim przeciwnikiem, dlatego warto skorzystać z pomocy Laresa, gdy wybieramy się z nim po ornament.

## Joe

Hakon mówi, że kiedyś widział jednego gościa Joe, ale jakiś czas temu zniknął. Joe jest zamknięty w wieży straży obok domu Constantino. Drzwi można otworzyć zarówno kluczem, jak i wytrychem, więc otwieramy/wyważamy zamek i gadamy z Joe.

## Względy Canthara

Canthar prosi nas, abyśmy odzyskali jego stoisko na targu. Mówi nam, abyśmy podłożyli Sarze fałszywy list mówiący, że handluje ona bronią z Onarem.  
**Koniecznie trzeba wsadzić Sarę do więzienia, w innym wypadku będziecie mieć problemy z Gildią Zabójców oraz Gildią Kupców.**

## Kupieckie złoto

Jora mówi nam, że Rengaru go okradł. Wykonujemy zadanie Bezczelny złodziej, a potem oddajemy złoto Jorze.

## Dostawa Baltrama

Baltram prosi nas o przyniesienie mu paczki z żywnością z farmy Akila. Udajemy się do Akila, zabijamy najemników (patrz zadanie Farmer w potrzebie) i odbieramy paczkę, po czym odnosimy ją do z powrotem do Akila (lub Nagura; patrz zadanie:Fałszywy Posłaniec)

## Żywy lub Martwy

[![](https://steamuserimages-a.akamaihd.net/ugc/1619563003222744326/8840BB650FDCF18FC2B080036251E244C96DCCC0/)](https://steamuserimages-a.akamaihd.net/ugc/1619563003222744326/8840BB650FDCF18FC2B080036251E244C96DCCC0/)Zadanie dostaniemy po zebraniu i przeczytaniu notatek z tablicy ogłoszeń w Koszarach. Musimy dopaść imiennych bandytów i przynieść ich głowy Andre:

**1\. Farhaart** \- Aby do niego dotrzeć, należy wyjść przez wschodnią bramę Khorinis i kierować się w lewo(nie idziemy w górę do latarni, tylko cały czas zostajemy na dole). Natrafiamy na jaskinię i kierujemy się w lewą odnogę, aż natrafimy na bandytów.  
**2\. Kurdupel** \- Znajduje się on w jaskini z notatką Halvora. Idąc z farmy Akila do Mrocznego Lasu, zbaczamy ze ścieżki i trzymamy się skał po lewej stronie.  
**3\. Brzytwa** \- Znajduje się on w jaskini za lasem, w którym polujemy z Bartokiem.  
**4\. Skiron** \- Znajduje się on w miejscu bandytów z listem Fernando. Idąc drogą od Martwej Harpii na wykopaliska, skręcamy w dół obok kapliczki i "wracamy dołem" w stronę karczmy.  
**5\. Zręczny** - Zaczynamy od gospody Martwa Harpia, po czym idziemy ścieżką, po której szliśmy z Laresem odnieść ornament, idziemy do momentu, do którego spotkamy pierwszą kapliczkę Innosa, bandyci są na wzgórzu za kapliczką.  
**6\. Dexter i Góra** - Znajdują się oni w obozie Dextera, czyli nieopodal farmy Onara.  
**7\. Hannibal** \- Znajduje się on na nowych terenach obok wieży Xardasa. Idąc ścieżką skręcamy w lewo przed jaskinią z bandytami Cavalorna. Stamtąd idziemy cały czas prosto, aż natkniemy się na ścieżkę w górę, gdzie znajdziemy jego obóz.

## Proste przyjemności

Zleca Ogrodnik po tym jak pokażemy mu złodziejski gest. Prosi nas o przyniesienie 5 skrętów i 3 butelek ginu. W zamian daje nam klucz do skrzyni, która znajduje się w na piętrze domu, gdzie śpią paladyni.

## Badania Salandrila

Jak zdobędziemy orkowe pomyje po zabiciu jakiegoś orka to u Salandrila pojawi się zadanie. Oddajemy mu pomyje i czekamy kilka dni. Wracamy po 3 dniach i Salandril prosi nas, abyśmy przynieśli mu 10 butelek orkowych pomyj, które wypadają głównie z hersztów orków. Zanosimy pomyje i po czym będziemy mogli kupić u Salandrila specjalny eliksir.

## Horror na cmentarzu

Zadanie zleca Lothar, jeśli jesteśmy obywatelami miasta.  
Lothar prosi nas, abyśmy udali się w nocy na cmentarz obok miasta i sprawdzili co się tam dzieje. Idziemy nocą na cmentarz zabijamy 2 kretoszczury i wracamy do Lothara. Dowiadujemy się od niego, że zaginęła obywatelka Vanessa. Idziemy o nią spytać Fenie w porcie, po czym do Kardifa, u którego kupujemy informacje. Potem udajemy się do magazynu portowego (między Jackiem a koszarami), gdzie w dolnym pomieszczeniu znajdziemy ubranie.

Wracamy do Lothara, a ten nas wysyła do Constantino, aby wypytać o jego ucznia Rigeliona. Dowiadujemy się od niego, że jego uczeń przyjaźnił się z zarządcą cmentarza. Rozmawiamy z nim, po czym wracamy w nocy na cmentarz, gdzie czeka na nas zabójca. Czytamy jego notatkę i podnosimy kości, które leżą na przeciwnym końcu cmentarza. Udajemy się z nimi do Xardasa, który stwierdza obecność nekromanty w Khorinis. Z tą informacją udajemy się do Lothara, po czym z powrotem na cmentarz, na którym staczamy walkę z nowicjuszem mroku. Na koniec informujemy o wszystkim Lothara i odbieramy nagrodę.

## Poszukiwania reliktów (Usunięte w NB.)

Zadanie rozpoczyna się w momencie gdy znajdziemy jeden z artefaktów, a kończy, gdy zbierzemy wszystkie trzy.

\- Amulet znajduje się pod wodą obok beczek na dnie pomiędzy wrakiem statku a przeklętą latarnią (UWAGA: Amulet pojawi się po rozmowie z Farimem po przyniesieniu zupy).  
\- Pierścień w skarbcu magów ognia  
\- Pierścień w sekretnym pomieszczeniu kapitana straży (Patrz zadanie niżej).

## Tajemnica kapitana straży

Po zabiciu bandyty Faarharta dowiadujemy się, że Wulfgar posiada pokaźny skarb. Idziemy do pokoju Wulfgara w koszarach, gdzie za skrzynią podnosimy notatkę. Udajemy się teraz do jaskini z widmem, między Grimbaldem, a Słonecznym Kręgiem. Z nieumarłymi możemy wybiec, podnieść notatkę i klucz, a następnie uciec. Teraz czytamy znalezioną notatkę i wchodzimy w interakcje z obrazem Rhobara w pokoju Wulfgara, co skutkuje przesunięciem się regału. Zabieramy zawartość skrzyń, a zadanie się kończy.

# Miasto cz.3

## Zagubiony bandyta

Zadanie rozpoczyna się po przeczytaniu notatki, która wypada z jednego z bandytów w jaskini z Faarhartem (przed plażą Skipa, prawa odnoga).  
Dowiadujemy się o niejakim Kreygu, który ponoć posiada dużo złota. Aby rozpocząć poszukiwania, udajemy się do Lorda Andre z zapytaniem, czy może kogoś takiego złapali.  
Teraz należy udać się ścieżką w stronę latarni morskiej, na której spotkamy owego bandytę. Dochodzi z nim do walki, zbieramy i czytamy notatkę.  
Następnie udajemy się do latarni morskiej w celu pokonania kolejnego rzezimieszka. Zdobywamy kolejną notatkę, a w niej klucz. Wracamy się teraz do jaskini, w której była pierwsza notatka.  
Możemy otworzyć drzwi i przejść dalej. Spotykamy tam strażnika miejskiego, a rozmawiając z nim mamy 2 opcje:

1\. Przerwać śledztwo, otrzymać za to 1500 złota i eliksir życia.  
2\. Kontynuować śledztwo, atakując strażnika. Otrzymujemy notatkę, czytamy i udajemy się do Wulfgara. Umawia nas na spotkanie w znanej nam już jaskini. Rozmawiamy i idziemy za Valeranem.  
Rozmawiamy z niewolnikami, a następnie mówimy Valeranowi o naszej decyzji:

a)Dobra, jestem z wami. - Nie zabijamy bandytów, będziemy dostawać codziennie, przez 30 dni, 200 sztuk złota (lub równowartość w bryłkach złota) od Valerana w górnym mieście. -25 karmy u Innosa.  
b)Po prostu zabije was wszystkich - Bonus za odwagę - 3000 expa, 2000 złota i 500 expa od niewolników.  
c)Puść niewolników - Musimy zabić wszystkich, ale dostajemy +35 karmy u Innosa, 1000 expa  
oraz 500 expa i 2000 złota za uwolnienie niewolników.

### Najkorzystniej wybrać jedną z opcji w której Valeran przeżyje, czyli albo zrezygnować na początku, albo z nimi współpracować. Jest on bardzo potrzebny do zadania "Asystent"

# Wątek Gallahada

## Zadanie Gallahada

**Ważne jest, aby pilnować spotkania w tawernie oraz nie wydawać Fernando, aż do zakończenia tego questa**  
Po zagadaniu do Gallahada dwa razy dowiadujemy się, że był kiedyś miejskim magiem i chce powrócić na swoją pozycję. Potrzebuje do tego listów polecających od wpływowych osób z górnego miasta, którymi są Gerbrandt, Lutero, Fernando i Salandril. Można też wziąć list od Valentino, ale nie jest on zbyt znaczący dla Gallahada.

Po zebraniu wszystkich listów polecających zanosimy je Gallahadowi, a następnie udajemy się do Lariusa. Musimy z nim porozmawiać przed ratuszem około 13. **Jeśli mamy dostęp do ratusza robiąc to zadanie, to nie można z nim pogadać w środku, bo uzna, że przeszkadzamy mu w pracy** Po pozytywnej reakcji Lariusa wracamy do Gallahada, który oddaje nam swoją chatę do użytku i każe zgłosić się po nagrodę w ratuszu. Następnego dnia wracamy i mamy do wyboru:  
\-Złoto (Nieopłacalne)  
\-Dwie mikstury stałe (Wybieramy na gildiach wojowniczych)  
\-Naukę magii (Konieczne na gildiach magicznych)  
**Jeśli Larius się na nas obrazi, to możemy skorzystać ze zwoju zapomnienia**

## Zemsta na Regisie

Valentino prosi nas, abyśmy pobili Regisa. Bijemy go i wracamy do zleceniodawcy.

## Tajemnicze spotkanie

**Bardzo ważne jest stawienie się na spotkanie tego samego dnia**  
Gerbrandt daje nam list i sakiewkę. O północy mamy spotkać się z nieznajomym w gospodzie Orlana. O północy rozmawiamy z Orlanem o naszym spotkaniu, a następnie udajemy się do ostatniego pokoju na piętrze. Podczas rozmowy z nieznajomym wybieramy opcje:  
Cóż… Ja → Proszę, weź ten list i sakiewkę → Nie mogę ci tego powiedzieć → Głupie czy nie, walczmy!  
Do walki nie dochodzi, a z informacjami wracamy do Gerbrandta, co otwiera nam możliwość dołączenia do gildii zabójców.  
**Jeśli zepsujemy to zadanie, to można kupić od Brahima sfałszowany list rekomendacyjny**

## Podręcznik retoryki

Fernando chce zdobyć Podręcznik Retoryki, który jest w posiadaniu Gallahada. Były mag nie chce go oddać po dobroci, więc idziemy do Ignaza, który prosi nas o wysłanie do niego Gallahada po zioła. Wracamy do Gallahada, rozmawiamy z nim i czekamy, aż wyjdzie z chaty i zabieramy książkę ze stołu. Po przeczytaniu oddajemy ją Fernando i otrzymujemy upragniony list.

## Dług Lutero

Lutero prosi nas o przyniesienie weksla od Lehmara. Weksel znajduje się w skrzyni za ścianką na parterze. Aby się do niej dostać, należy wcisnąć przycisk po prawej stronie kominka na piętrze. Z wekslem wracamy do kupca i otrzymujemy list polecający.

## Orkowa mikstura

Salandril prosi nas, abyśmy przynieśli mu orkową miksturę. Po tej rozmowie na lewo od wschodniej bramy pojawia się ork, którego możemy zaprowadzić do miasta lub za opłatą zabić wraz z Miką. Po zdobyciu mikstury wracamy do Salandrila i dostajemy list.

## Wykwintne jedzenie

Gallahad prosi o przyniesienie mu 3 butelek wina, sera, szynki, miodu i winogrona. Powinniśmy już mieć wszystko poza winogronami, które zbieramy w klasztorze lub kupujemy od kupców w mieście.
