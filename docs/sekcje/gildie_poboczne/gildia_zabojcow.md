# Gildia Zabójców

> Są dwa sposoby, aby dostać się do gildii zabójców:
> 1. Wykonując zadanie Gallahada poproś Gerbrandta o napisanie listu. Ten zleci Ci zadanie zaniesienia notatki i mieszka do karczmy Orlana o północy. Podczas rozmowy z nieznajomym powiedz mu prawdę, że to nie Ty jesteś zleceniodawcą, lecz nie wydaj, kto nim jest. Później zapytaj Gerbranta kim był człowiek, którego spotkałeś. Powie ci, że przekonasz się, jeśli o 22:30-23:00 pójdziesz za budynek paladynów w górnym mieście. Idziemy tam i z daleka obserwujemy, jak nieznajomy z tawerny zabija Wambo. Teraz konfrontujemy Asmala i możemy dołączyć do gildii zabójców.
> 2. Tylko jeśli jesteś w milicji! Dołącz do gildii złodziei w Khorinis. Następnie dowiesz się o zabójcach od Ramireza. Idź do Lorda Andre, który da ci zadanie. Idź teraz do Cassii, potem do Ramireza, a potem na plac wisielców i porozmawiaj z Gilianem. Następnej nocy idź do domku przy ławce na której siedzi Jack, a spotkasz Giliana. Teraz możemy dołączyć do gildii jako strażnik miejski.

Ważne: przed każdym zabójstwem zapisuj grę i porozmawiaj z ofiarą, pozwoli to uniknąć błędów i negatywnych konsekwencji.

## Kara dla Wambo
__Zleca: Gilian__

Gilian zleca nam zabicie Wambo strażnika z górnego miasta. Najlepiej to zrobić w nocy, w ustronnym miejscu, czyli po 22:30 za domem paladynów.
> Zadanie dostępne tylko jeżeli dołączyliśmy w sposób alternatywny jako strażnik miejski.

## Gaduła
__Zleca: Asmal__

Asmal zleca nam zabicie Louisa, który znajduje się na placu wisielców obok sceny muzycznej.  
Po 22 będzie on siedział naprzeciw opuszczonego straganu obok Hakona, gdzie zabijemy go bez świadków. Po wszystkim wracamy do Asmala po nagrodę.

## Szantaż Lehmara
__Zleca: Asmal__

> Przed zabiciem Lehmara należy wykonać zadanie "Zarzuty Parlana" oraz warto wykupić jego interesujący nas asortyment

Asmal zleca nam zabicie Lehmara, więc udajemy się do domu lichwiarza, gdzie okazuje się, że towarzyszy mu nowy ochroniarz. Około 23 przesiadują oni na końcu molo obok Esmeraldy, gdzie możemy ich bez świadków zabić. Po wszystkim wracamy do Asmala po nagrodę.
> Ochroniarza możesz potraktować zaklęciem snu, a dopiero później powiedzieć Lehmarowi, że go zabijesz.

## Błąd Canthara
__Zleca: Asmal__

Tym razem Asmal zleca nam zabicie Canthara. Po 22 siedzi on na ławce za jego straganem, gdzie nikt nie będzie nam przeszkadzał. Jeśli z jakiegoś powodu wsadziliśmy Canthara do więzienia, używamy na nim zwoju strachu i rozmawiamy z nim poza murami miasta.

## Dług kupca
__Zleca: Asmal__

Asmal każe nam odzyskać dług od Nigela w karczmie Martwa Harpia. Idziemy do Nigela i możemy go zabić albo mu pomóc (polecam tę drugą opcję). Dowiadujemy się od niego, że został okradziony przez bandytów, którzy siedzą w jaskini z teleporterem obok wschodniej bramy Khorinis. Zabijamy ich, a sakiewkę oddajemy Nigelowi, który udaje się na farmę Onara. Gadamy z nim jeszcze raz i zwróci on nam należność, a także będzie z nami handlował. Zdecydowanie bardziej opłaca się zostawić Nigela przy życiu.

## Przyjaciel z dzieciństwa
__Zleca: Asmal__

Asmal zleca nam zabicie swojego przyjaciela Rudara, znajdującego się na farmie Onara. W dzień używa on ostrzałki obok Benneta, jednak w nocy siedzi przy kaplicy. Zagadujemy do niego i odciągamy go w las, gdzie nikt nie będzie nam przeszkadzał w walce. Po wszystkim wracamy do Asmala i odbieramy nagrodę.

## Banda Hansa
__Zleca: Asmal__

Asmal zleca nam zabicie Hansa i jego bandy. Znajdują się oni w małym obozie, tam gdzie były wilki w zadaniu od Pepe niedaleko farmy Onara. Polecam spróbować zabić ich samemu, jako że dostaniemy wtedy znacznie więcej złota i doświadczenia, niż w wypadku współpracy z gildią.

## Droga zabójcy
__Zleca: Asmal__

> Najlepiej zrobić to dopiero po zrobieniu poprzednich zadań, jako że w innym wypadku stracimy zadania dla gildii

Wyzywamy Asmala na pojedynek, po którym go zabijamy i zwracamy się do Charlotte.

## Lisia nora
__Zleca: Charlotte__

Po zabiciu Asmala, Charlotte poprosi nas o znalezienie dobrego miejsca dla zabójców. Będzie to Gorzelnia Vino, która znajduje się przy kamiennym kręgu w Mrocznym Lesie. Do otwarcia jej potrzebujemy łoju kretoszczura, który kupimy od Martina lub znajdziemy na Esmeraldzie. Gdy już zabójcy się tam przeniosą, to będziemy mogli odbierać od nich cotygodniową zapłatę.  

## Umowa z Nigelem
__Zleca: Nigel__

> Zadanie dostępne jeśli w zadaniu [Dług kupca](#dług-kupca) darujemy Nigelowi życie i zaakceptujemy jego propozycję

## Tajemniczy nieznajomy
__Zleca: Gerbrandt__

Zadanie istnieje w dzienniku po to by upewnić gracza i przypominać mu, że ma przyjść do górnego miasta o 22:30.
