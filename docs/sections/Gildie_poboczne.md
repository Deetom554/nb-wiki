### Żadna z gildii pobocznych ze sobą nie koliduje. Trzeba mieć jednak na uwadze, że do złodziei i zabójców należy dołączyć przed dołączeniem do głównej gildii

# Gildia zabójców

## Są dwa sposoby aby dostać się do gildii zabójców:

  
1) Wykonuj zadanie Gallahada, wykonaj zadanie Gerbrandta i następnie zapytaj kim był człowiek, którego spotkałeś. Powie ci, że przekonasz się jeśli o 22:30-23:00 pójdziesz za budynek paladynów, Idziemy tam i z daleka obserwujemy, jak nieznajomy z tawerny zabija Wambo. Teraz konfrontujemy Asmala i możemy dołączyć do gildii zabójców.  
  
  
2)Tylko jeśli jesteś w milicji! Dołącz do gildii złodziei w Khorinis. Następnie dowiesz się o zabójcach od Ramireza. Idź do Lorda Andre, który da ci zadanie. Idź teraz do Cassii, potem do Ramireza, a potem na plac wisielców i porozmawiaj z Gilianem. Następnej nocy idź do domku przy ławce na której siedzi Jack, a spotkasz Giliana. Teraz możemy dołączyć do gildii jako strażnik miejski.  
  
## Kara dla Wambo

  
Gilian zleca nam zabicie Wambo strażnika z górnego miasta. Najlepiej to zrobić w nocy w ustronnym miejscu, czyli po 22:30 za domem paladynów.  
  
## Gaduła

  
Asmal zleca nam zabicie Louisa, który znajduje się na placu wisielców obok sceny muzycznej.  
Po 22 będzie on siedział naprzeciw opuszczonego straganu obok Hakona, gdzie zabijemy go bez świadków. Po wszystkim wracamy do Asmala po nagrodę.  
  
## Szantaż Lehmara

  
### Przed zabiciem Lehmara należy wykonać zadanie "Zarzuty Parlana" oraz warto wykupić jego interesujący nas asortyment

Asmal zleca nam zabicie Lehmara, więc udajemy się do domu lichwiarza, gdzie okazuje się, że towarzyszy mu nowy ochroniarz - Blizna. Około 23 przesiadują oni na końcu molo obok Esmeraldy, gdzie możemy ich bez świadków zabić. Po wszystkim wracamy do Asmala po nagrodę.  
  
## Błąd Canthara

  
Tym razem Asmal zleca nam zabicie Canthara. Po 22 siedzi on na ławce za jego straganem, gdzie nikt nie będzie nam przeszkadzał. Jeśli z jakiegoś powodu wsadziliśmy Canthara do więzienia, używamy w nim zwoju strachu, a z Cantharem rozmawiamy, aż będzie nas gonił poza miasto.  
  
## Dług kupca

  
Asmal każe nam odzyskać dług od Nigela w karczmie Martwa Harpia. Idziemy do Nigela i możemy go zabić albo mu pomóc (polecam tą drugą opcję). Dowiadujemy się od niego, że został okradziony przez bandytów, którzy siedzą w jaskini z teleporterem obok wschodniej bramy Khorinis. Zabijamy ich, a sakiewkę oddajemy Nigelowi, który udaje się na farmę Onara. Po trzech dniach należy do niego wrócić, gdzie zwróci on nam należność, a także będzie z nami handlował.  
Co do Asmala, to albo nam płaci za zabicie Nigela, albo zwraca nam część wyłożonych za niego pieniędzy.  
  
## Przyjaciel z dzieciństwa

  
Asmal zleca nam zabicie swojego przyjaciela Rudara, znajdującego się na farmie Onara. W dzień używa on ostrzałki obok Benneta, jednak w nocy siedzi przy kaplicy. Zagadujemy do niego i odciągamy go w las, gdzie nikt nie będzie nam przeszkadzał w walce. Po wszystkim wracamy do Asmala i odbieramy nagrodę.  
  
## Banda Hansa

  
Asmal zleca nam zabicie Hansa i jego bandy. Znajdują się oni w małym obozie, tam gdzie były wilki w zadaniu od Pepe niedaleko farmy Onara. Polecam spróbować zabić ich samemu, jako że dostaniemy wtedy znacznie więcej złota i doświadczenia, niż w wypadku współpracy z gildią.  
  
## Droga zabójcy

  
### Najlepiej zrobić to dopiero po zrobieniu poprzednich zadań, jako że w innym wypadku stracimy zadania dla gildii

Wyzywamy Asmala na pojedynek, po którym go zabijamy i zwracamy się do Charlotte.  
  
## Lisia nora

  
Po zabiciu Asmala Charlotte poprosi nas o znalezienie dobrego miejsca dla zabójców. Będzie to Gorzelnia Vino, która znajduje się przy kamiennym kręgu w Mrocznym Lesie. Do otwarcia jej potrzebujemy łoju kretoszczura, który kupimy od Martina lub znajdziemy na Esmeraldzie. Jak już zabójcy się tam przeniosą, to będziemy mogli odbierać od nich cotygodniową zapłatę.  
  
  
  
  
  
  
# Gildia Złodziei

Są dwa sposoby na dołączenie do Gildii złodziei  
1\. Wsadzamy do więzienia jednego z członków gildii (Rengaru/Halvor/Nagur)  
2\. Robimy zadania dla powyższej trójki.  
  
Niezależnie od wyboru, po wszystkim idziemy do Kardifa, który opowiada nam o spotkaniu za chatą Halvora. Tam albo walczymy z Atillą, albo otrzymujemy od niego klucz, który otwiera kanały.  
  
## Fałszywy posłaniec

  
Pytając Kardiffa o specjalne zlecenie ten wysyła nas do Nagura, który mówi nam, że zabił posłańca Baltrama i sugeruje, abyśmy zostali nowym posłańcem i przynieśli mu paczkę Baltrama.  
Teraz standardowo idziemy do Baltrama wziąć zadanie: Dostawa Baltrama i udajemy się na farmę Akila. Bierzemy paczkę i mamy dwie opcje:  
Oddać ją Baltramowi i wsadzić Nagura za kratki (Najkorzystniej jest wydać akurat jego, jeśli nie planujemy pokojowo dołączać do złodziei)  
Oddać przesyłkę Nagurowi (Baltram nie wyciągnie z tego żadnych konsekwencji)  
  
## Najazdy bandytów

  
Hakon na targowisku mówi nam, że został napadnięty i obrabowany przez bandytów poza miastem. Bandyci są w jaskini obok farmy Akila, więc zabijamy ich i zbieramy z skrzyni specjalną rybę. Otwieramy ją i dostajemy śmierdzącą notatkę (okazuje się, że Halvor handluje z bandytami) . Na koniec pogadajcie z Hakonem by zakończyć zadanie.  
**Nie poleca się go wydawać, jako że to po prostu strzał w kolano, biorąc pod uwagę ilość złota, którą możemy u niego zyskać.**  
  
## Bezczelny złodziej

  
Zadanie powiązane z zadaniem "Kupieckie złoto" Po tym jak powiemy Rangarowi że ma pieniądzę Jory ten zacznie uciekać, doganiamy go i mamy mamy dwie opcje wsadzić za kratki albo uwolnić. Ja polecam odebrać od niego złoto Jory a potem pozwolić mu odejść.  
  
## Pierścień Constantina

  
  
Cassia każe nam przynieść pierścień Constantino, który znajduje się w jego domu, naprzeciw domu Thorbena. Dom przez cały dzień stoi pusty, więc okradnięcie go to zwykła formalność. Z pierścieniem wracamy do Cassii.  
  
  
## Sekstans

  
Ramirez prosi nas o przyniesienie sekstansu, który można ukraść Brahimowi lub otrzymać za pozbycie się bandytów z latarni morskiej Jacka.  
  
## Gdzie jest Rączka

  
Gdy pytamy Cassie o jej mentora ona opowiada nam o Rączce, zleca odnalezienie go. Rączka znajduje się na plaży w Forcie Azgan. Gadamy z nim a potem wracamy do Cassi.  
  
## Znudzony Jasper

  
### Uwaga: Zadanie to można ukończyć, tylko jeśli nie dołączyliśmy jeszcze do gildii zabójców.

Zostaniemy zaczepieni przez Jaspera, który poprosi nas, abyśmy poszli na plac i zamówili muzykę. Idziemy do Charlotte i zamawiamy muzykę za 100 monet. Wracamy do Jaspera.  
  
  
## Krwawe kielichy

  
Cassia zleca nam przyniesienie 6 krwawych pucharów. Znajdują się one :  
\-U Gerbrandta. W pierwszym domu po prawo, na piętrze znajdziemy skrzynię z pucharem.  
\-U Valentino. W drugim domu po prawo, na piętrze znajdziemy lampę, którą należy kliknąć. Na parterze odsłoni się skrytka. Klucz musimy ukraść, pobić Valentino lub odkupić od ogrodnika.  
\-W domu sędziego. Należy wcisnąć tarcze na piętrze, która odsłoni skrytkę ze skrzynią. Klucz musimy ukraść lub odkupić od ogrodnika.  
\-U Salandrila. Wciskamy przycisk na za ladą w jego sklepie. Klucz musimy ukraść lub odkupić od ogrodnika.  
\-W domu obok Salandrila. Klucz leży na stoliku, a skrzynia między łóżkami  
\-U Lehmara. W skrzyni między łóżkami na piętrze  
Po zebraniu wszystkich pucharów zanosimy je Cassii i odbieramy nagrodę.  
  
## Statuetka dla Cassii

  
Cassia prosi nas o przyniesienie oryginalnej statuetki Innosa:  
  
Oryginalne statuetki znajdują się w jaskini z goblinami ( czyścimy z Gregiem) i w ciele bossa goblina obok jaskini z próbą ognia. Fałszywą statuetkę mają bandyci obok farmy Akila. Mając statuetki wracamy do Cassi.  
Jeśli damy jej samą fałszywkę, otrzymamy niewielką nagrodę. Jeśli damy jej oryginał, to zapłata będzie większa, a jeśli oba, to dostaniemy w gratisie eliksir zręczności.  
  
## Puchar Magnatów (Rozdział 2)

  
Cassia zleca nam odnalezienie pucharu z rudy. Znajdziemy go w zamku w Górniczej Dolinie. Najpierw musimy znaleźć klucz Engora, który znajduje się na wieży po prawo od Udara, a następnie odkupić od Cliffa klucz “Tajemniczego paladyna” lub ukraść go Parcivalowi.  
Z tymi kluczami możemy się dostać do magazynu i wykraść upragniony puchar Cassii.  
  
## Muzyka życia i śmierci (Rozdział 2)

  
Cassia prosi nas o przyniesienie instrumentów muzycznych. Idziemy do gorzelni Vina, bo powinni się tam znajdować zabójcy po ukończeniu ich wątku. Zabójcy bez problemu oddadzą nam swoje instrumenty, które zanosimy do Cassii.  
  
## Rubin dla Cassii (Rozdział 3)

  
Cassia mówi nam że Paladyni przywieźli wielki rubin, znajduje się on w skrzyni obok Lariusa w ratuszu. Potrzebujemy do tego 80 zręczności lub wypitej mikstury odporności na hita, ponieważ w innym wypadku skrzynia nas zabije.  
  
## Skarb smoków (Rozdział 4)

  
Cassia jest zainteresowana specjalnymi przedmiotami w skarbach smoków. Musimy zabić smoki, otworzyć ich skrzynie i zabrać cenne przedmiote. Kiedy zbierzemy wszystkie 4 zanosimy je Cassii.  
  
## Miecz Arcymistrza (Rozdział 3)

  
Po wyuczeniu się wszystkich receptur na miecze złodzie, Ramirez opowie nam o specjalnym mieczu Rączki. Po znalezieniu go w Forcie Azgan, pojawi się opcja kradzieży. Koniecznie trzeba oddać skradziony mieszek Rączce, za co on da nam klucz do swojej chaty w Górniczej Dolinie. Po znalezieniu schematu możemy go przeczytać, ale musimy znać wszystkie poprzednie schematy na szpady.  
  
  
  
  
  
  
# Gildia Kupców

Są 2 sposoby na dołączenie do gildii kupców:  
\- Pomożemy Erolowi w zadaniu Napadnięci kupcy wtedy dostajemy list polecający.  
\- Pomagamy Nigelowi odzyskać złoto (zadanie "Dług Kupca" w wątku zabójców) i wtedy również dostajemy list polecający.  
List ten dajemy Lutero w górnym mieście i dołączamy do gildii kupców.  
  
## Napadnięci kupcy

  
Zadanie zleca Erol obok karczmy Orlana. Zleca on nam odzyskanie 3 kamiennych tabliczek, które zrabowali bandyci. Znajdziemy je w ciałach bandytów na moście lub porozrzucane po Khorinis.  
  
## Zamówienie dla Bengara

  
Lutero daje nam listę i każe iść po przesyłkę do Bengara, a potem zanieść ją Jorze. Robimy jak mówi i wracamy do Lutero.  
  
## Handel z klasztorem

  
Lutero daje nam 500 sztuk złota i każe kupić wino w Klasztorze po rozsądnej cenie. Idziemy do klasztoru do Goraxa i zaczynamy negocjacje.  
### Targowanie tak niskiej ceny jest opcjonalne, a Czarnoksiężnik może to zrobić dialogiem

Maksymalnie można zejść do 50 sztuk złota i to polecam, bo dostaniecie od Lutero 1 retoryki. Podczas ustalania ceny zniżamy cenę o 10%, a jak nastrój spadnie za nisko, to podwyższamy o 5%, aż nastrój Goraxa wróci do normy i robimy tak, aż cena wyniesie poniżej 50 złota.  
Wino zanosimy Lutero.  
  
## Przysługa dla Jory

  
Zadanie zleca nam Lutero. Wspomina nam, że ma problemy z Zurisem. Zuris odmawia dzierżawy miejsca, w którym handluje Jora. Idziemy do Zurisa i udajemy, że nie słyszeliśmy o Gildii Kupców i że martwimy się o Jorę. Ten nam mówi o sporze z Lutero, więc do niego idziemy i dowiadujemy się o zaginionym eliksirze. Teraz w Górniczej Dolinie udajemy się do Grimesa (który jest w kopalni Marcosa, na prawo od zejścia z przełęczy). Jeśli mieliśmy wystarczającą ilość retoryki, to dostaniemy od niego klucz, który otwiera skrzynię, którą znajdziemy na poniższym filmie.  
[https://www.youtube.com/watch?v=I0VAum9-g3o](https://www.youtube.com/watch?v=I0VAum9-g3o)  
  
Teraz wracamy do Zurisa i oddajemy mu eliksir:  
1) Jeśli przyznamy się do współpracy, otrzymamy miksturę stałą i odblokuje nam się zadanie u Nefariusa, ale nie będziemy mogli kupić Płomienia Eligora.  
2) Jeśli nie przyznamy się do współpracy z Lutero, otrzymamy możliwość kupna Płomienia Eligora, ale nie otrzymamy mikstury stałej i zadania od Nefariusa. (Mniej opłacalna opcja)  
  
## Zapasy dla Paladynów

  
Lutero mówi nam, abyśmy dowiedzieli się, ile zapasów mają paladyni. Idziemy do Lorda Hagena i rozmawiamy z nim. On daje nam zgodę na wejście do Fortu Paladynów. Fort znajduje się niedaleko posterunku bandytów, więc idziemy tam, po czym rozmawiamy z paladynem i wpuszcza nas do środka. Teraz gdy jesteśmy już w Forcie, idziemy do Lorda Varusa i rozmawiamy z nim. Niedługo później dostajemy raport, więc wracamy do Lorda Hagena i rozmawiamy z nim. Dowiedzieliśmy się, ile zapasów potrzebują paladyni. Z listą wracamy do Lutero.  
  
## Umowa z Onarem

  
W tym zadaniu Lutero wysyła nad do Onara. Musimy wynegocjować, aby Onar zgodził się sprzedawać swoje towary gildii kupców. W rozmowie z Onarem wybieramy takie dialogi:  
**Pewien sprzedawca oferuję ci umowę.  
Zapomnij o tym.  
Wystarczy to, że chce zarobić więcej.  
Nie twoja sprawa!**  
Po wybraniu tych dialogów Onar się zgadza, a wtedy wracamy do Lutero.  
  
## Antyki (Rozdział 3)

  
Lutero zleca nam przyniesienie 3 marmurowych statuetek. Musimy się udać do Zamku i dostać do pomieszczenia z Gomezem, statuetki są w skrzyni za nim, ale pierw musimy znaleźć 2 klucze:  
  
\- Pierwszy klucz jest w głównym budynku, w którym przebywa Garond, mianowicie leży na stole w jednym z pokoi na pietrze.  
\- Drugi klucz znajduje się w pokoju Engora, dokładnie jest na półce na ścianie (Pokój Engora znajduje się nad miejscem, gdzie w ciągu dnia Engor handluje z nami).  
  
Mając już oba klucze, otwieramy drzwi prowadzące do wieży. Przed nami pojawi się Zombie Gomeza, więc zabijamy go, po czym pojawi się duch Gomeza, rozmawiamy z nim na temat posążków. Prosi on nas o uwolnienie go z klątwy. W tym celu będziemy musieli wykonać inne zadania (patrz: Klątwa Gomeza). Po wykonaniu zadania dla Gomeza bierzemy klucz i otwieramy skrzynię za nim. Wracamy do Lutero z artefaktami.  
  
## Klątwa Gomeza (Rozdział 3)

  
Zadanie zleca Gomez. Należy wykonać w odpowiedniej kolejności trzy poniższe rzeczy:  
  
\-Musimy uzyskać wybaczenie dla Gomeza od 3 bogów (Innosa i Beliara przy kapliczce, wymagane jest dużo karmy lub osiągnięcia Wojownik Innosa i Ręka Beliara, natomiast przebaczenia Adanosa udzieli Vatras w mieście)  
  
\- Musimy teraz udać się do Starej Kopalni i uzyskać tam przebaczenie 10 dusz kopaczy (to takie zjawy zombie musimy do nich zagadać, po czym je zabić).  
  
\- Wracamy do zamku i idziemy do budynku, w którym w G1 przebywali magowie. Stajemy na piętrze na Pentagramie i wzywamy zmarłych magów ognia za pomocą notatki, którą dał na Gomez. Prosimy Corristo o wybaczenie dla Gomeza, ten jednak zgodzi się kiedy oczyścimy dla niego kryptę ze zła.  
Jaskinia Bólu znajduje się obok starej wieży Xardasa, musimy przejść przez most. Czyścimy tam wszelkie plugastwo, po czym wracamy do Corristo i zyskujemy tym samym przebaczenie od magów ognia. Wracamy do Gomeza i mówimy mu, że wykonaliśmy wszystkie jego polecenia, W nagrodę Gomez daje na klucz do skrzyni z marmurowymi statuetkami z zadania Antyki.  
  
## Czarna Brendy (Rozdział 3)

  
Zadanei dostajemy od Lutero. Mówi nam, że zaginął gdzieś jego posłaniec, który miał mu przynieść 5 butelek czarnej brandy. W tym celu udajemy się do Martwej Harpii i idziemy w kierunku farmy Akila. Benchel został zaatakowany przez bandytów. Zabijamy bandytów, po czym odprowadzamy Benchela do miasta. Gdy dotrzemy na miejsce Benchel twierdzi, że nie chce już pracować dla Lutero, po czym oddaje nam brandy i każe samemu je dostarczyć.  
  
## Asystent (Rozdział 3)

Po odejściu Benchela Lutero szuka nowego pomocnika. Mamy do wyboru 3 osoby:  
  
\- Valeran znajduje się w Martwej Harpii, jeśli wsadziliśmy Fernando do więzienia (lub jest martwy, jeśli zabiliśmy go w zadaniu "Zagubiony Bandyta"  
\- Gayvern znajduje się karczmie Kardifa  
\- Maxi stoi obok Zurisa na placu targowym  
  
Najlepszym wyborem jest Valeran, jako że reszta ochotników przyda nam się do obozu.  
Odprowadzamy go do Lutero, a zadanie się kończy.  
  
## Ochrona dla Sary (Rozdział 3)

  
Zadanie zleca Lutero prosi nas, abyśmy złożyli Sarze propozycję dołączenia do gildii. W tym celu rozmawiamy z Lordem Andre, a następnie z Sarą. Teraz przesiaduje ona na ławce koło gospody Coragona. Rozmawiamy z nią i przepraszamy za to, że wsadziliśmy ją do więzienia. Sara zgodzi się dołączyć gdy wykonany dla niej 3 zadania (opisane niżej). Po ich wykonaniu Sara dołączy do gildii kupców.  
  
## Żywność dla Sary (Rozdział 3)

  
Sara prosi nas o przyniesienie jej 2 kawałków mięsa i mleka.  
  
## Pierścień Rodowy (Rozdział 3)

  
Sara mówi, że strażnik więzienia Boltan ma jej klucz. Możemy go odkupić, pobić Boltana lub go przekonać (Część gildii ma odpowiedni dla siebie dialog). Z pierścieniem wracamy do Sary  
  
## Dług Sary (Rozdział 3)

  
Sara prosi nas o spłacenie długo u Harada. Idziemy do Harada i płacimy 2 000 złota, a następnie wracamy do Sary  
  
Po wykonaniu wszystkich powyższych zadań stajemy się oficjalnie mistrzem gildii kupców. Lutero daje nam pierścień szefa gildii złodziei, ale nie przyda się on nam do niczego. U członków gildii kupców takich jak: Salandril, Sara, Lutero, Jora, Erol, Matteo i Nigel pojawił się nowy asortyment [m.in](https://steamcommunity.com/linkfilter/?u=http%3A%2F%2Fm.in). szczawie i mikstury stałe.  
  
  
  
# Gildia myśliwych Cz.1

## Dołączenie do myśliwych

  
Żeby dołączyć do myśliwych trzeba udać się do ich obozu (Obóz znajduje się obok schodów do farmy Bangara) i zagadać z Falkiem. Należy do niego zagadać 3 razy, aż zleci nam przyniesienie 3 skór cieniostwora. Najłatwiej je zdobyć:  
\- W namiocie obok wilków Pepe na farmie Onara  
\- Przy bandytach w jaskini obok farmy Akila  
\- W namiocie bandytów za farmą Sekoba  
\- Na polowaniu z Bartokiem, jeśli potrafimy skórować  
\- Przyprowadzenie cieniostwora z wykopalisk do Laresa  
  
## Obóz Myśliwych

  
Jest to zadanie które zaczyna się w rozmowie z Falkiem i kończy po zostaniu mistrzem gildii myśliwych. Mówiąc prościej, trzeba uzyskać poparcie minimum 7 myśliwych i wyzwać Falka na pojedynek (quest ze Slokersem).  
  
## Spór myśliwych

  
Zadanie zleca Falk. Polega ono na zabiciu czarnego trolla i przyniesieniu jego skóry.  
Robimy to za pomocą zwoju zmniejszenia, który otrzymamy od Ignaza za zadanie "Człowiek pod postacią bestii". Zabieramy skórę naszego przeciwnika i wracamy z nią do Falka.  
  
## Wilcze skóry dla Falka

  
Falk prosi nas o przyniesienie mu 20 skór wilka, które powinniśmy zdobyć bez problemu.  
  
## Przesyłka dla Bospera

  
Po oddaniu Falkowi skór wilka, ten wysyła nas po specjalne strzał do Bospera. Nie możemy otworzyć listu, bo w innym wypadku, Falk się na nas obrazi. Ze strzałami wracamy do myśliwego, a zadanie się kończy  
  
## Ranne zwierze

  
### UWAGA Quest należy zrobić od razu po jego rozpoczęciu , jeśli tego nie zrobimy Kieł umrze po 2-3 dniach.

  
Myśliwy Nix mówi nam że jego wilk Kieł został ranny i prosi nas byśmy udali się do Sagitty po lekarstwo. Idziemy do Sagitty która każe nam przynieść składniki na lekarstwo ( Szczaw królewski, korzeń leczniczy, leśna jagoda i bagienne ziele) , przynosimy składniki , zabieramy lekarstwo i wracamy do Nixa. Teraz trzeba poczekać kilka dni aż Kieł wyzdrowieje i wrócić do Nixa po nagrodę.  
  
## Kusza Dragomira (zadanie z podstawki)

  
Dragomir mówi nam że zgubił kuszę obok słonecznego kręgu, idziemy tam zabieramy kuszę i oddajemy Dragomirowi.  
  
## Wataha zabójczych wilków

  
Alfred zleca nam zabicie stada niebezpiecznych wilków. Znajdują się one niedaleko Martwej Harpii obok pojedynczej spalonej chaty jak idziemy drogą do piramid. Zabijamy wilki i wracamy do Alfreda.  
  
## Szpony topielca

  
Barem prosi nas byśmy przynieśli mu 5 pazurów topielca. Zabijamy topielce, zbieramy pazury i wracamy do Barema. Ewentualnie można je kupić u Lutero.  
  
## Płytowa zbroja Barema

  
Barem prosi nas, abyśmy przynieśli mu zbroję z płytek pełzaczy. W tym celu idziemy do Wilka na farmie Onara i pytamy o zbroje pełzaczy. Okazuje się że potrzebne nam będzie do tego 10 płytek, a Barem jest nam w stanie dać tylko 6. Dwie sztuki sprzedaje Lutero, a pozostałe dwie znajdziemy w jaskiniach z pełzaczami w Khorinis (Lub zdobędziemy z pierwszego lepszego pełzacza, jeśli nauczyliśmy się ich zdobywania). Niezależnie od sposobu zdobycia płytek, wracamy do Wilka i następnego dnia odbieramy zbroję, którą oddajemy Baremowi.  
  
## Nowy łuk

  
Raff potrzebuje nowego łuku. Chodzi o łuk kompozytowy, który znajduje się w skrzyni przy spalonych chatach z jaszczurami niedaleko Martwej Harpii.  
  
## Specjalna broń dla Raffa

  
Najpierw musimy wejść w towary które oferuje na sprzedaż Raff a potem zagadać do niego że ma ciekawy wybór łuków. Wtedy Raff zleci nam przyniesienie mu specjalnej broni. Będzie nią kusza Egzekucjoner, którą otrzymamy dopiero pod koniec wątku orków w Dolinie Cieni. Szkoda sobie zaprzątać głowy tą misją w początkowym stadium gry.  
  
## Jajo Topielca

  
Raff prosi nas o przyniesienie mu jaja topielca, które znajdziemy przy rzece obok mostu na wykopaliska Magów Wody. Musimy przejść na drugą stronę rzeki po zawalonym drzewie, a wśród topielców znajdziemy jajo, z którym wracamy do Raffa.  
  
## Głodny myśliwy

  
Pytami się Groma o naukę oprawiania zwierząt ten będzie nas uczył, jeśli przyniesiemy mu szynkę, chleb i mleko. Oddajemy jedzenie, a od tej pory Grom będzie nas nauczał.  
  
## Trolle Groma

  
Grom prosi nas o przyniesienie mu dwóch skór trolla. Jeśli mamy je w ekwipunku możemy mu je dać od razu, a jeśli nie, to zabijamy dwa trolle niedaleko Groma.  
  
Wielki myśliwy  
  
Aby poruszyć to zadanie, potrzebujemy poparcia conajmniej 7 myśliwych.  
\-Nix poprze nas, jeśli udało nam się uzdrowić Kła.  
\- Alfred poprze nas, jeśli pozbędziemy się watahy wilków zabójców.  
\-Grimbald poprze nas, jeśli zabijemy Czarnego Trolla.  
\-Niclas poprze nas, jeśli przyniesiemy mu 12 sztuk surowego mięsa.  
\-Gaan poprze nas, jeśli zabijemy jego “Prychającą bestię”  
\-Grom poprze nas, jeśli dostanie od nas jajo pełzacza.  
\-Raff poprze nas, jeśli przyniesiemy mu jajo topielca.  
\-Dragomir poprze nas, jeśli osiągniemy 30% władania kuszą.  
\-Barem poprze nas, jeśli zabijemy dla niego Dzika w zadaniu w 2R  
Teraz idziemy do Falka, który zleca nam zabicie Slokersa, który losowo pojawia się w jednej z siedmiu lokacji na poniższej mapie. Kiedy już upolujemy ścierwojada, wracamy z jego skórą do Falka i zostajemy mistrzem myśliwych.  
  
  
[![_slokers.jpg]](https://steamuserimages-a.akamaihd.net/ugc/967600040940154849/7B3ECB5E88C4DA91224DE8B98C4C7B5AD8CCE221/ "_slokers.jpg]")](https://steamuserimages-a.akamaihd.net/ugc/967600040940154849/7B3ECB5E88C4DA91224DE8B98C4C7B5AD8CCE221/)  
## Dzik (Rozdział 2)

  
Barem mówi nam że w lesie na północy pojawił się niebezpieczny dzik.  
Dzik znajduje się niedaleko kamiennego kręgu w lesie na północy (Nad gorzelnią Vina), zabijamy go i wracamy do Barema,  
  
## Prychająca istota

  
Zadanie zleca Gaan znajdujący się na drodze z farmy Bengara do przełęczy GD. Mówi nam że z Górniczej Doliny przyszło jakieś niebezpieczne stworzenie i każe nam je zabić. Chodzi o smoczego zębacza, który znajduje się po prawo od Obozu Bractwa. Zabijamy gadzinę i wracamy do Gaana.  
  
  
  
  
  
  
  
  
# Gildia myśliwych Cz.2

## Polowanie na orków

  
Falk mówi nam, że w mrocznym lesie na północy pojawił się oddział orków. Orkowie znajdują się między farmą Akila, a kamiennym kręgiem. Zabijamy ich, po czym wracamy do Falka.  
  
## Nocny łowca (Rozdział 2)

  
Raff zleca nam zabicie Widmowego Cieniostwora, który zamieszkuje kotlinę pod wieżą Xardasa. Jest on ciężkim przeciwnikiem, więc nie ma co się za niego zbyt wcześnie zabierać. Po zabiciu tego monstrum wracamy ze skórą do Raffa.  
  
## Poszukiwania

  
Aby zacząć to zadanie musimy znaleźć starą sakiewkę obok cieniostwora przy piramidach w Khorinis. Otwieramy sakiewkę i znajdujemy notatkę, którą czytamy i idziemy do Falka. Rozmawiamy z nim na temat notatki, a ten zleca nam dowiedzenie się, co się stało z Benem.  
  
W tym celu udajemy się do Jarkendaru, gdzie musimy zebrać 5 notatek:  
### Notatki pojawiają się tylko pod warunkiem, że przeczytaliśmy poprzednią

2\. Notatka jest przy obozie piratów, w jaskini z cieniostworem na północnej plaży. Otwieramy pustą butelkę po rumie i czytamy notatkę.  
3\. Notatka jest przy ognisku obok jeziora, gdzie schodziliśmy w dół z Jackiem Aligatorem. Znajdujemy tam dziwną rybę i wyjmujemy z niej notatkę, którą oczywiście czytamy.  
4\. Notatka jest na skałce nad małym jeziorkiem w głębi kanionu. Znajdziemy na niej butelkę, w której jest notatka prowadząca nas dalej.  
5\. Notatka jest w pobliżu schodów prowadzących do jaskini łączącej bagno z kanionem. Znajdziemy tam obozowisko, przy którym będzie notatka.  
6\. Notatka jest na bagnach, przy obozowisku niedaleko jaskini Juana.  
  
Teraz musimy znaleźć samicę polnego pełzacza . Znajduję się ona w okolicy domu uzdrowicieli na bagnie. Zabijamy ją, zabieramy z ciała amulet Bena i zanosimy go Falkowi.  
  
## Skóra cieniostwora(Rozdział 2)

  
Nix prosi nas, abyśmy przynieśli mu skórę cieniostwora.  
  
## Róg smoczego zębacza

  
Alfred prosi nas o przyniesienie rogu smoczego zębacza, który zdobędziemy min. w Górniczej Dolinie.  
  
## Szczęście łowcy (Rozdział 3)

  
Nix mówi nam, że w okolicach wykopalisk pojawił się rzadki okaz zębacza. Jest nim Królewski Zębacz, którego znajdziemy na polanie za dużą piramidą. Po wszystkim wracamy do Nixa.  
  
## Stado kąsaczy (Rozdział 3)

  
Falk mówi nam, że w okolicy farmy Bengara pojawiły się kąsacze. Rozprawiamy się z tymi bestiami i wracamy do zleceniodawcy.  
  
## Nowi myśliwi

  
Po zostaniu mistrzem myśliwych, Falk zleca nam znalezienie nowych ludzi do obozu.  
Są nimi:  
  
\-Bartok, który dołączy po zrobieniu zadania z Trokarem.  
\-Gestath, który zgodzi się od razu.  
  
  
## Polowanie na rzadkie stwory

  
Falk zleca nam zabicie 3 unikatowych przeciwników.  
\- Mroczny zębacz znajduje się obok kamienia teleportacyjnego w lesie na północy (niedaleko kamiennego kręgu)  
\- Polna Bestia (boss) znajduje się obok farmy Akila, tam gdzie jest pełno zwykłych polnych bestii.  
\- Smoczy zębacz znajduje się na lewo od wschodniej bramy Khorinis, tam gdzie zbieraliśmy zioła dla Constantina po lewo od wschodniej bramy  
Po zabiciu wszystkich trzech potworów wracamy do Falka.  
  
## Polowanie na dziwne stwory

  
Po wykonaniu zadania z polowaniena rzadkie potwory Falk daje nam nowe zadanie, mamy zabić trzech kolejnych unikatowych wrogów:  
  
\-Drake na kamiennej plaży, którą znajdziemy płynąc wpław przy wybrzeżu w stronę Skipa  
\-Pełzacza w jaskini przy schodach pod Słonecznym Kręgiem  
\- Ogr w jaskini obok farmy Onara, tam gdzie goblin w zadaniu dla Pepe  
  
  
Po zabiciu wszystkich potworów wracamy do Falka.  
  
  
## Zagubiony łowca

  
Po przyniesieniu lekarstwa dla Nixa dowiadujemy się o innym myśliwym, który miał pupila. Idziemy do Bospera, który skieruje nas w okolice plaży przy wschodniej bramie. W wieży znajdziemy bandytów, martwego Heina, a także wilka. Czytamy notatkę, karmimy wilka serem i mięsem, po czym go głaszczemy. Wracamy teraz do Nixa, który wręczy nam runę, dzięki której będziemy mogli przyzywać i expić naszego wilczka.# Pozostałe zadania

## Głodny skazaniec

  
## UWAGA: To zadanie należy zrobić przed 3 rozdziałem, bo w innym wypadku zginie.

  
Niedaleko cmentarza przy Martwej Harpii jak pójdziecie wąską ścieżką, traficie na spalone chaty z jaszczurami, będzie tam mała jaskinia w środku spotkacie skazańca Ragnara. Po rozmowie z nim możemy zaoferować mu 50, 100, 1000 sztuk złota i od tego zależy do jakiej gildii dołączy Ragnar i ile zadań dostaniemy.  
\- 50 sztuk złota Ragnar dołączy do Najemników ( nie ma dodatkowych zadań)  
\- 100 sztuk złota Ragnar dołączy do Straży miejskiej (1 dodatkowe zadanie)  
\-1000 Ragnar dołączy do magów ognia (3 dodatkowe zadania i możliwość zdobycia berła które przyzywa nam smoka do pomocy)  
Oczywiście 3 opcja jest najbardziej opłacalna, najwięcej zadań, expa i bonusów, a do tego możemy mieć smoka jako naszego pupila. Co prawda jest on raczej na pokaz, bo na tym etapie mamy znacznie lepsze rzeczy.  
Po oddaniu mu złota Ragnar prosi nas o butelkę wody i kawałek mięsa. Dajemy mu jedzenie i zadanie dobiega końca.  
  
## Pancerz najemnika dla Jessego

  
Jeśli odwiedziliśmy już farmę Onara wracamy do Jessego, czyli bandyty, którego spotkaliśmy na początku gry niedaleko Cavalorna. Mówimy mu, żeby się udał na farmę , ale Jesse nie pójdzie , dopóki nie damy mu normalnego pancerza. Możemy dać mu jakikolwiek pancerz najemnika, jeśli natomiast należymy do innej gildii, to można oddać mu ubranie obywatela lub skórzany pancerz. Oddajemy pancerz Jessemu, a on udaje się na farmę Onara.  
  
## Ranny ork

  
## UWAGA: To zadanie musi być wykonane przed wejściem do Miasta Orków, bo w innym wypadku ork umrze

  
Obok zrujnowanej wieży niedaleko Niclasa będzie ranny ork Ur-Karras. Gadamy z nim , mówi nam, że odniósł poważną ranę, teraz musimy go uleczyć. Idziemy do Salandrila kupujemy zwój leczniczy za 500 złota i wracamy do rannego orka. Gadamy z orkiem i leczymy go podczas rozmowy. Koniec zadania, Ur-Karrasa spotkamy później w mieście orków.  
  
## Zarzuty Parlana

Wymagane 10 retoryki. Do tego Lehmar musi żyć.  
  
Musimy się włamać do klasztoru dachem i zagadać do Parlana. Ale musi to być pierwsze wejście do klasztoru, bo jeśli już tam byliśmy wcześniej w zadaniu dla kupców albo po dołączeniu jako nowicjusz to zadanie przepadnie. Napotykamy Parlana przed którym udajemy głupka (10 retoryki), a on litościwie zgadza się nas oszczędzić. Teraz mamy zadanie, aby kupić od Lehmara relikwię magów ognia (Wymagane 1000 sztuk złota, aby Lehmar otworzył sklep). Po kupnie przedmiotu wracamy do Parlana po nagrodę.  
  
## Przepisy win dla Goraxa

  
Gorax prosi nas o przyniesienie mu receptur win:  
  
\-Receptury win Tom 1 sprzedaje Constantino  
\-Receptury win Tom 2 sprzedaje Salandril  
\-Grzane wino wypada z ciała Juana w Jarkendarze  
Receptury warto przeczytać przed oddaniem Goraxowi. (Grzanego wina nie da się wytworzyć)  
  
## Przyjaciel Bartoka

  
Zadanie zleca Bartok. Mówi, że gdzieś zaginął jego przyjaciel Trokar. Ciało Trokara leży między farmą Akila a kamiennym kręgiem w lesie. Wokół ciała jest masa orków i wargów, którzy mogą sprawić problemy. Z pierścieniem Trokara wracamy do Bartoka.  
  
## Słoneczny aloes

  
Pytając Sagitte o naukę alchemii, zleci nam ona zadanie, aby przynieść jej rzadki składnik alchemiczny Słoneczny Aloes. Roślinę można znaleźć w jaskini, gdzie przebywa Czarny Troll. Zanosimy roślinę do Sagitty i od tej pory będzie nas uczyć alchemii.  
Dodatkowo pytamy się jej o przeznaczenie tej mikstury, a będzie ona dla nas ważyć mikstury ze Słonecznych Aloesów, które zwiększą naszą ochronę.  
  
## Syn marnotrawny

  
W klasztorze zaczepi nas nowicjusz Holger, dla którego mamy przekazać list do Alwina w Khorinis. Od Alwina dostajemy informację zwrotną, z którą idziemy do Holgera, który przeniesie się teraz do Khorinis.  
  
## Broń dla Gonzalesa

  
Gonzales z karczmy Kardifa zgodzi się nauczyć nas odporności na gorąco, jeśli przyniesiemy mu specjalną broń. Jest nią miecz asasyna, który otrzymamy od Parcivala za zadanie „Przewaga Taktyczna”  
  
## Nieziemskie sny

  
O 18 za kuchnią Thekli, spotkamy tańczącą Loe. Zagadujemy ją po cutscence, po czym dostajemy polecenie przynieść jej 3 prezenty (Uwaga; Za żaden nie przyjmujemy nagrody)  
  
\- Poezja Myrtańska (Sprzedaje ją Matteo)  
\- Naszyjnik z czarnych pereł (Po odzyskaniu narzędzi Matteo zgadza się on go zrobić, ale musimy mu przynieść 5 czarnych pereł i sztabkę złota)  
\- Niebieska Malwa (Kwiat znajdziemy po ukończeniu wątku Jarkendaru, niedaleko teleportu do Złotego Smoka)  
  
Kiedy zbierzemy już wszystkie fanty wracamy do Loi i oddajemy jej wszystko. Po oddaniu wszystkich przedmiotów Loa nas zaczepia i prosi o spotkanie w nocy w latarni Jacka tego samego dnia. Udajemy się do latarni Jacka o 00:00, a Loa powinna na nas czekać na szczycie Latarni. Wybieramy odpowiednie opcje dialogowe po kolei:  
  
\-3 opcja dialogowa (Sprawia takie wrażenie)  
\-3 opcja dialogowa (O tym samym co ty)  
\-1 opcja dialogowa (Rozumiem ich)  
  
Teraz powinna się odpalić cutscenka jak Loa schodzi na dół latarni, po jej zakończeniu schodzimy na dół i zaraz po wyjściu z latarni skręcamy w prawo za latarnię. Po cutscence otrzymujemy 5PN, a zadanie się kończy.  
  
  
## Bandyci przy tawernie

  
Przed karczmą Martwa Harpia znajduję się kobieta o imieniu Reven, powie nam ona, że napadli i okradli ją bandyci. Bandyci znajdują się na drodze z Martwej Harpii do farmy Bengara, zabijamy ich i wracamy do zleceniodawcy.  
  
## Śmierdząca bestia Erola

  
Po tym jak oddamy mu 3 tabliczki, gadamy z Erolem pod jego chatą, mówi nam o bestii mieszkającej niedaleko jego chaty. Musimy zabić bossa topielca na wysepce na środku jeziora (tam, gdzie jeden ze skarbów Grega). Po ubiciu bestii wracamy do Erola.  
  
## Farmer w potrzebie

  
Zadanie pojawia się automatycznie w rozmowie z wieśniakami na farmie Akila. Trzeba zabić dwóch najemników, robimy to sami lub idziemy do Miki, który zgadza się nam pomóc, jeśli wcześniej mu zapłaciliśmy.  
  
## Problem Bengara

  
Bengar mówi nas o groźnym wilku, który grasuje w okolicy. Znajdziemy go między wodospadami, a gospodą Orlana. Zabijamy zwierzę, po czym wracamy do Bengara po nagrodę.  
  
## Leniwy farmer

  
Till na farmie Sekoba skarży się, że Bronko nic nie robi i wyłudza haracz. Targujemy się z Tillem aż do 100 złotych monet, po czym obijamy mordę Bronko. Po wszystkim wracamy do Tilla.  
  
## Zakazane pastwisko

  
Balthasar z farmy Sekoba mówi nam, że Bengar zabrania mu wyprowadzać owce na swoje pastwiska. Idziemy do Bengara i dowiadujemy się, że nie lubi on Balthasara. Bengar się zgodzi dopiero kiedy pozbędziemy się strażników miejskich w zadaniu z testem Torlofa. Wracamy do Baltazara .  
  
## Do dna

  
Gadamy z Randolphem na farmie Akila. Opowiada on nam o turnieju w piciu, który zawsze wygrywa Rukhar, bo dolewa ginu do piwa. Idziemy do gospody Orlana i zakładamy się z Rukharem, po czym wyciągamy gin i dajemy wodę do jego skrzyni. Teraz wracamy do Randolpha, dajemy mu wpisowe i czekamy 3 dni, po których znowu z nim rozmawiamy i wracamy do Rukhara po nagrodę.