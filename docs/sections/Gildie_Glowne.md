### Przed dołączeniem do gildii głównej warto dołączyć do gildii złodziei.Do złodziei nie mogą dołączyć Strażnik Miejski, Mag Ognia i Mag Wody, dlatego należy to zrobić przed zostaniem jednym z nich

# Strażnik miejski/Paladyn

## Przyjęcie do straży miejskiej

  
Są 3 sposoby na dołączenie:  
\- Zostanie obywatelem miasta  
\- Wykonanie zadania "Ułatwione przyjęcie do straży"  
\- Zabicie dla Andre gildii złodziei (nie polecam)  
  
## Ułatwione przyjęcie do straży

  
W trakcie rozmowy o gildiach z Vatrasem ten wysyła nas do Laresa. Idziemy do Laresa i w rozmowie z nim wybieramy, że chcemy dołączyć do straży, ten natomiast każe nam iść do Martina. Martin mówi, że ktoś podkrada nocą zapasy z magazynu, przychodzimy w nocy i okazuje się, że złodziejem jest Rangar, mówimy o tym Martinowi, a ten daje nam list polecający. Zanosimy list Lordowi Andre i możemy już dołączyć do straży.  
  
## Zadania dostępne tylko dla strażnika miejskiego

  
## Paczka pełna ziela

  
Andre zleca nam przyniesienie paczki ziela. Paczka jest w magazynie portowym , zapewne już ją zdobyliście w zadaniu Dłużnik Lehmara. Zanosimy paczkę do Andre albo mówimy, że wrzuciliśmy ją do morza jeśli wcześniej daliśmy paczkę Cipherowi na farmie Onara.  
  
## Afera z zielem

  
  
Andre każe nam dowiedzieć się, kto w porcie handluje zielem. Zakładamy inny pancerz i idziemy do Czerwonej Latarni. Płacimy Bromorowi, idziemy z Nadją na górę i pytamy ją o handel zielem. Za 50 sztuk złota Nadja powie nam, że to Borka handluje zielem. Idziemy do niego i kupujemy skręta za 50 złota (Nie zdradzamy Nadji), po czym wracamy do Andre.  
  
  
## Gdzie jest Peck?

  
Andre zleca nam, abyśmy odnaleźli Pecka. Peck znajduje się w Czerwonej Latarni, gdzie mówimy mu, że Andre go szuka, po czym Peck wraca. W rozmowie z Andre możemy powiedzieć prawdę o Pecku albo po prostu mówimy, że spotkaliśmy go na mieście. W zależności od wyboru dostaniemy gorszą lub lepszą broń od Pecka.  
  
## Problemy na farmie Lobarta

  
Andre wysyła nas na pomoc farmerowi Lobartowi. Idziemy na jego farmę i dowiadujemy się o pladze polnych bestii, które oczywiście zabijamy. Po pozbyciu się insektów wracamy do Lobarta, a następnie do Andre.  
  
## Kryjówka bandytów

## UWAGA: Jeśli robimy to zadanie po śmierci Dextera, to notatkę znajdziemy przy kominku w jego wieży.

  
Zadanie zleca Wulfgar, jeśli zrobiliście wszystkie poprzednie zadania. Mamy zabić bandytów w jaskini za lasem z polowania Bartoka. Zabijamy bandytów, zabieramy notatkę z ciała ich szefa, czytamy i pokazujemy ją Wulfgarowi. Okazuje się, że w straży jest szpieg i w tym celu Wulfgar wysyła na do Dextera. Jeśli Dexter jeszcze żyje, podczas rozmowy pytamy o szpiega , Dexter nie chce nic powiedzieć, w takim razie zabijamy go i zabieramy notatkę z jego ciała. Po przeczytaniu listu okazuje się, że szpiegiem jest Peck. Mówimy o tym Wulfgarowi, który daje nam dwa pancerze, jeden pod siłę, drugi pod zręczność.  
  
## Gildia zabójców w KhorinisUWAGA: Zadanie dostępne tylko jeśli wcześniej nie zaczęliśmy wątku gildii zabójców.

  
Andre daje nam zadanie zlikwidowania gildii zabójców. Aby dowiedzieć się o gildii, musimy być w gildii złodziei. Rozmawiamy z Cassią i Ramirezem, a następnie z Gillianem, który gra na placu wisielców na scenie. Następnego dnia spotykamy się z nim w domku niedaleko statku paladynów. Rozmawiamy z nim tam i dowiadujemy się, że naprawdę nazywa się Asmal i jest liderem gildii zabójców. Zadanie kończy się na zabiciu Asmala, ale najlepiej zrobić to po wykonaniu dla nich zadań, gdy mamy możliwość wyzwać go na pojedynek.  
  
## Awans na Paladyna (Rozdział 3)

  
Paladynem możemy stać się w 3 rozdziale, w tym celu musimy uwolnić Benneta (patrz zadanie Uwolnić Benneta). Po uniewinnieniu Benneta możemy już oficjalnie dołączyć do Paladynów. Dostajemy pancerz rycerza i idziemy do Harada i wybieramy miecz jedno lub dwuręczny, a następnie udajemy się do Marduka, który nauczy nas konsekrować miecz.  
  
## Tajemna wiedza (Rozdział 3)

  
Po przekuciu pancerza rycerza Harad powie nam, o dodatkowym wzmocnieniu pancerza, o którym powie nam Marduk. Idziemy do maga ognia, który wręcza nam modlitewnik. Z jego pomocą możemy konsekrować pancerz rycerza i paladyna (tego pierwszego się nie opłaca), pod warunkiem, że go przekuliśmy i mamy odpowiednią ilość złota.  
  
## Zbezczeszczone kapliczki (Rozdział 3)

  
Ulthar zleca nam oczyszczenie kapliczek Innosa. Nie wszystkie kapliczki są zbezczeszczone, więc warto kupić ich mapę od Brahima i się nią posłużyć. Kiedy dostaniemy odpowiedni wpis w dzienniku, wracamy do Ulthara po nagrodę.  
  
Hordy orkowych wojowników (Rozdział 4)  
  
Na moście przy farmie Bengara spotkamy orkowego przywódcę, który do nas zagada. Zabijamy go i zabieramy jego pierścień. Pokazujemy go Hagenowi, który będzie odtąd skupował od nas takie pierścienie. W jaskini za lasem z polowania z Bartokiem znajdziemy wodza orków, który posiada mapę obozów orków. Po oddaniu odpowiedniej ilości pierścieni, misja zakończy się samoistnie.  
  
  
  
  
  
  
  
# Łowca demonów

### Aby zostać Łowcą Demonów, nie możemy przynależeć do żadnej innej gildii, a następnie udać się do paladyna o imieniu Angel, który stacjonuje w porcie, nieopodal Esmeraldy. Po zapłaceniu 1000 sztuk złota i wręczeniu mu stałej mikstury, zostaniemy rekrutem

  
## Siedziba zakonu

  
Naszym pierwszym zadaniem jako nieopierzony Łowca Demonów będzie znalezienia miejsca, w którym można się osiedlić. Udajemy się do Orlana, a następnie musimy znaleźć opuszczoną posiadłość w lesie za farmą Onara. Znajdziemy ją nad jeziorem, w lewej części lasu. Po wejściu na dziedziniec wracamy do Angela, który następnie zjawia się wraz z resztą zakonników i pomaga nam oczyścić miejsce z nieumarłych. Przy okazji znajdujemy notatkę wyjaśniającą śmierć mieszkańców, a nasze zadanie się kończy.  
  
## Zadanie w mieście

  
Angel prosi nas o dostarczenie Hagenowi listu, w którym prosi o dofinansowanie, a także o powiadomienie kowala w porcie, aby wraz z resztą udał się do posiadłości. Po wszystkim wracamy do Angela.  
  
## Nieumarli przy tawernie

  
Po powrocie z ludźmi Angel wysyła nas do Severina, z którym udajemy się do Martwej Harpii. Stamtąd zabijamy z nim nieumarłych na pobliskim cmentarzu i wracamy do posiadłości.  
  
## Serce demona dla Severina

  
Jak sama nazwa wskazuje, jeśli chcemy, aby Severin nas czegoś nauczył, musimy dostarczyć mu serce demona. Zdobędziemy je z Zipperiusza (Demona pojawiającego się po pokonaniu 20 królików), kupimy u Lutero lub zdobędziemy podczas zadania "Przyzwanie demona".  
  
## Przyzwanie demona

  
W drugim rozdziale Angel powiadomi nas o pobliskiej zniszczonej wieży, w której mógłby przyzwać demona, a następnie go unicestwić. O godzinie 22 idziemy w tamto miejsce i przeprowadzamy rytuał, po którym zabijamy pomiot Beliara.  
  
## Opuszczona kaplica

  
Po wykonaniu zadania "Horror na cmentarzu" znajdziemy notatkę w ciele Rigeliona, która opowie o spotkaniu w opuszczonej kaplicy. Znajdziemy ją nieopodal posterunku Łowców Demonów, więc udajemy się tam i rozmawiamy z mrocznym rycerzem, po czym zdajemy relację Angelowi i wraz z resztą zakonników idziemy go zabić.  
  
## Zagubiony rekrut

  
Jakiś czas po zabiciu mrocznego rycerza wracamy do Angela, który opowiada nam o rekrutach, którzy udali się na przeszukanie kaplicy. Jeden z nich nie wrócił, więc idziemy go poszukać. W podziemiach kaplicy napotykamy demona i martwego rekruta, którego notatki chętnie obejrzy Angel.  
  
## Poszukiwania rekrutów

  
Po odnalezieniu martwego rekruta z poprzedniego zadania okazuje się, że Angel przeprowadził rekrutację ochotników na farmie Onara - znajdziemy ich nieopodal Dara. Eskortujemy ich pod posiadłość, po czym zdajemy relację Angelowi.  
# Najemnik/Łowca smoków

## Dołączenie do najemników

  
## Aby dołączyć do najemników trzeba zdobyć poparcie większość najemników (Zadania poniżej), a także przejść test Torlofa.

  
## Ułatwione przyjęcie do najemników

  
Vatras mówi nam, że możemy dołączyć do jednej z 3 gildii które mają największe wpływy. W tym celu rozmawiamy z Laresem. On wyśle nas do najemnika Corda. Zajmie się on naszym testem, który dostaniemy od Torlofa. Pomoże nam pod warunkiem, że dowiemy się od Dextera o Patricku. Idziemy do obozu bandytów, gadamy z hersztem, a następnie wracamy do Corda, dzięki czemu test Torlofa mamy z głowy.  
  
  
## Jeden z najemników

  
Musimy przejść test Torlofa i zyskać poparcie większości najemników. Następnie udajemy się do Lee, potem Onara i znowu Lee. Oficjalnie stajemy się Najemnikiem.  
  
## Szacunek

  
Jak sama nazwa wskazuje, zadanie polega na zebraniu poparcia najemników.  
  
## Gniazdo polnych bestii

  
Przed farmą Onara spotykamy Festera, który ma za zadanie pozbyć się polnych bestii z ich gniazda. Zgadzamy się mu pomóc w zamian za poparcie, idziemy zabić insekty, po czym okazuje się, że Fester nas oszukał. Obijamy mu mordę, a zadanie kończy się pomyślnie.  
  
## Miecz Roda

  
Rod uważa nas za słabeusza i twierdzi, że nie dalibyśmy rady udźwignąć jego miecza. Jeśli mamy 30 siły, to się na to zgadzamy i podnosimy miecz z łatwością. Teraz mamy dwa wyjścia:  
1) Oddajemy Rodowi miecz i zyskujemy jego poparcie  
2) Nie oddajemy mu miecza, dochodzi do walki, po której zyskujemy jego poparcie (jeśli z nim wygramy)  
  
## Sekretna technika Roda

  
Rod prosi nas o przyniesienie mu 12 butelek ginu w zamian za zdradzenie sekretu walki. Oddajemy mu tuzin butelek alkoholu, a on wręcza nam pierścień, który zwiększy nasze władanie bronią dwuręczną.  
  
## Sztuka walki

  
Cord zgodzi się na nasze przyjęcie do najemników,pod warunkiem, że mamy wyuczone 30% walki bronią jedno- lub dwuręczną.  
  
## Wyzwanie Jarvisa

  
Jarvis da nam swoje poparcie, jeśli pobijemy chłopaków Sylvia. Są to: Bullko, Raoul, Fester, Rod i Sentenza. Najłatwiej pokonać Roda, Raoula i Festera. Wystarczy pobić trójkę z nich, ale jeśli pobijemy ich wszystkich łącznie z Silviem, to otrzymamy sporo doświadczenia i osiągnięcie.  
  
## Złoto dla zielarza

  
Od Wilka dowiadujemy się, że w pobliskim lesie mieszka zielarz, a my przy okazji poszukiwań moglibyśmy zwrócić jego dług. Podążamy ścieżką prowadzącą przez obóz niedaleko Pepe, aż natkniemy się na zniszczony wóz przy dużej skale. Skręcamy wtedy w prawo i trafiamy prosto do jaskini.  
  
## Strzał w dziesiątkę

  
**W tej misji warto skorzystać z wolnego celowania, jeśli normalnie tego nie robimy**  
Wilk dla nam swoje poparcie jak trafimy z łuku w środek 3 tarcz. Tarcze znajdują się za kuchnią Eddy. Trzeba stać dokładnie przy słupku ze wbitą strzałą i trafić z tego miejsca w środek 3 tarcz. Otrzymanie 50 expa oznacza, że ta tarcza jest już zaliczona. Po celnym trafieniu w każdą z tarcz wracamy do Wilka.  
  
## Za kilka ziół więcej

  
Cipher da nam swoje poparcie jeśli damy mu 10 łodyg bagiennego ziela.  
  
## Paczka z zielem

  
Cipher mówi, że ktoś ukradł mu paczkę bagiennego ziela, podejrzewa Bodo. Gadamy z Bodo, a następnie z Darem. Okazuje się, że Dar ukradł paczkę, więc obijamy go, a on zdradza nam położenie paczki. Polecam powiedzieć Cipherowi o Darze (darmowy exp). Paczkę powinniśmy już mieć ze sobą, jako że zabiliśmy Millsa w zadaniu Dłużnik Lehmara. Oddajemy paczkę Cipherowi i na tym zadanie się kończy.  
  
## Pancerz z płytek pancerzy pełzaczy

  
Zadanie nam się aktywuje kiedy spytamy o zbroję z płytek (patrz zad. Zbroja Barema). 7 płytek daje nam Barem, a trzy z nich można znaleźć w jaskiniach z pełzaczami w Khorinis (lub kupić dwie od Lutero). Po zebraniu 10 sztuk idziemy z nimi do Wilka i następnego dnia odbieramy zbroję.  
  
## Zebrać czynsz

Jest to jedno z zadań związanych z testem Torlofa.  
Torlof prosi nas byśmy udali się do Sekoba i odebrali od niego czynsz. Farmer nie chce z nami gadać, więc go bijemy i odbieramy czynsz. Wracamy do Torlofa  
  
## Odpędzić straż

Jest to jedno z zadań związanych z testem Torlofa.  
Mamy udać się na farmę Bengara i rozprawić z patrolem straży miejskiej. Idziemy do Bengara i rozmawiamy z nim, następnie zabijamy strażników miejskich i wracamy do Torlofa.  
  
## Odkupienie

  
Jak jesteśmy najemnikiem to Baltram nie będzie chciał z nami handlować. Będziemy mogli to odpokutować, jeśli przyniesiemy mu 10 szynek i 10 butelek wina.  
  
## Gulasz

  
Po pobiciu Bullko lub zasłużeniu na gulasz w jakikolwiek inny sposób możemy zapytać Theklę dokładkę. Wtedy wysyła nas ona do Sagitty, u której dostajemy paczkę z ziołami, za którą otrzymamy kolejną porcję gulaszu.  
  
## Cztery wilki Pepe

  
Pasterz Pepe mówi nam, że wilki podkradają mu owce. Wilki znajdują się niedaleko Pepe w obozie z namiotem, zabijamy je i wracamy do Pepe.  
  
## Skopać tyłek Bulkowi

  
Po wykonaniu zadania z wilkami dla Pepe mówi nam, że Bullko miał pilnować owiec, ale tego nie robi. Idziemy do Bullko, obijamy mu mordę i wracamy do Pepe.  
  
## Czarna skóraUWAGA: Zadanie dostępne po dołączeniu do jakiejkolwiek gildii

  
Raul prosi nas o przyniesienie skóry czarnego trolla. Tą z Khorinis lepiej oddać Falkowi, ale kolejną zdobędziemy już w Jarkendarze.  
  
## Puchar Kharima

  
Na farmie Onara spotykamy starego znajomego Kharima. Prosi on nas o przyniesienie jego złotego pucharu, który wygrał na arenie. Znajdziemy go w miejscu areny Starego Obozu.  
  
## Laboratorium Jacko

  
Cipher prosi nas, abyśmy przynieśli mu paczkę bagiennego ziela z laboratorium obok Nowego Obozu. Gorzelnia znajduje się w jaskini z bandytami, przy zatopionej chacie, na lewo od wejścia na lodowy biom.  
  
## Lokaj Sędziego

  
Lee chce zdemaskować Sędziego, więc prosi nas, abyśmy udali się do Sędziego i zaoferowali mu współpracę. Musimy przed tym udać się do Vatrasa, który rzuci na nas stosowne zaklęcie. Jako test zaufania, musimy przynieść młot Innosa z klasztoru. Teraz sędzia każe nam odnaleźć zbiegłych więźniów i ich zabić. Pierwszy z nich jest w jaskini z bandytą Jesse. Rozmawiamy ze zbiegiem, a następnie idziemy do Martwej Harpii. W gospodzie znajduje się kolejny zbieg, który zdradza nam położenie ich przywódcy. Na farmie Onara spotykamy Morgaharda, który wręcza  
nam list, którego potrzebuje Lee. Odnosimy go do Lee, a zadanie się kończy.  
  
## Oferta pokoju

  
Lee daje nam list, który musimy dostarczyć Hagenowi. Idziemy do Hagena i wracamy do Lee.  
  
## Bajer (Rozdział 4)

  
Dar chce zaimponować Lee, więc prosi nas o przyniesienie pierścienia orkowego dowódcy, który powinniśmy już mieć, jeśli zabijaliśmy orków w Khorinis  
  
  
  
# Mag ognia Cz. 1

## Jak się dostać do klasztoru

  
Aby zostać nowicjuszem. musimy mieć 1000 złota i owce (kupimy od Pepe za 100 sztuk złota). Ewentualnie pozostaje "Ułatwione przyjęcie do klasztoru".  
  
## Ułatwione przyjęcie do klasztoru

  
Podczas rozmowy z Vatrasem o dołączeniu do gildii, zostajemy wysłani do Laresa. U Laresa wybieramy, że chcemy przyłączyć się do magów ognia, więc idziemy do Vatrasa, który wysyła na do Darona. Mag opowiada nam o tym, że napadły go gobliny i skradły cenny posążek. Znajdziemy je w jaskini, do której prowadzi nas Greg. Z posążkiem idziemy do Pedro, który zgadza się nas wpuścić do klasztoru.  
  
## Służba społeczności

  
Zadanie zleca Parlan. Musimy zyskać uznanie magów poprzez wykonywanie zadań w klasztorze. Jak już zdobędziemy odpowiedni szacunek, to otrzymamy klucz do biblioteki.  
  
## Szata nowicjusza

  
Gdy pytamy Parlana o szatę nowicjusza, ten mówi nam, że jej nie da, bo brakuje tkaniny. Erol musi znajdować się w swojej chacie, gdzie udaje się po oddaniu mu starych tabliczek. Teraz idziemy do niego i kupujemy materiał, który zanosimy Parlanowi. Dostajemy szatę nowicjusza, a zadanie się kończy.  
  
## Komnaty nowicjuszy

  
Parlan każe nam posprzątać komnaty nowicjuszy. W tym celu szukamy 4 pomocników:  
\-Babo zgodzi się nam pomóc jeśli przyniesiemy mu zwój Pięść Wichru (leży na trawie pomiędzy kaplicą Isgarotha, a mostem do klasztoru)  
\-Pozostali trzej nowicjusze nie mają imion, wystarczy z nimi porozmawiać. Jeden zgłosi się od razu, drugi chce 50 sztuk złota, a trzeci zgodzi się, jeśli będziemy mieli przynajmniej jednego nowicjusza do pomocy.  
Teraz sami idziemy pozamiatać komnatę po lewo przed pokojem magów po lewej stronie. Po otrzymaniu wpisu w dzienniku wracamy do Parlana.  
  
## Baranie kiełbasy

  
Gorax daje nam klucz do klasztornej spiżarni , każe zabrać stamtąd baranie kiełbasy i oddać nowicjuszom. Idziemy do spiżarni i wyjmujemy kiełbasy z kufra, a następnie rozdajemy je nowicjuszom. Pedro i Babo chcą dwie kiełbasy, niestety tylko jednemu z nich możemy ofiarować dodatkową kiełbasę. Pedro opowie nam o miejscu, gdzie znajdziemy ogniste pokrzywy dla Neorasa (których nie da się nie zauważyć, idąc do klasztoru), a Babo da nam magiczne zwoje.  
Po rozdaniu kiełbas wracamy do Goraxa.  
  
## Winogrona

  
Gorax prosi nas o zebranie winogron z roślin przy drzwiach klasztoru. Kiedy mu je oddamy, w asortymencie Goraxa pojawią się do kupna mikstury Amun-Su.  
  
## Siedem ziół

  
Neoras prosi nas o przyniesienie mu 7 ognistych pokrzyw, które zapewne już mamy, a jeśli nie, to znajdziemy je przed mostem prowadzącym do klasztoru.  
  
## Zaginiony przepis

  
Neoras prosi nas o przyniesienie przepisu, który znajduje się na skrzyni w spiżarni. Najlepiej jest pokazać go najpierw Opolosowi, a dopiero potem odnieść Neorasowi.  
  
## Opolos i przepis

  
Opolos chce, żebyśmy przynieśli mu recepturę. Chodzi o tą samą co chce Neoras, więc pokazujemy recepturę Opolosowi, zanim oddamy ją Neorasowi.  
  
## Modlitwa za Paladynów

  
Pytamy Marduka, czy ma dla nas jakieś zadania, a on prosi nas, abyśmy pomodlili się za paladynów z Górniczej Doliny. Wystarczy podejść do posągu Innosa i wybrać odpowiednią opcję dialogową.  
  
## Dostawa wina

  
Gorax prosi nas, abyśmy udali się do Orlana w Martwej Harpii i sprzedali wino za 240 złota. Nie zgadzamy się na oferty Orlana, tylko bierzemy wyznaczoną sumę i wracamy z nią do Goraxa.  
  
## Kłopot Isgarotha

  
Po pomodleniu się za paladynów Sergio wspomina nam o problemie Isgarotha. Idziemy do maga, który prosi nas o zabicie czarnego wilka czającego się przy ścieżce. Jeśli nie dajemy sobie z nim rady, możemy podbiec do Isgarotha, który go załatwi.  
  
## Trening bojowy dla Babo

  
Babo prosi nas, abyśmy udali się do Paladyna Sergio i poprosili go, aby nauczał Babo walki. Gadamy z Sergio który zgadza się trenować nowicjusza, po czym wracamy do Babo.  
  
## Darowizna dla klasztoru

  
Po ofiarowaniu Daronowi co najmniej 500 sztuk złota zleca on nam zaniesienie złota do klasztoru. Lepiej iść pieszo, jako że pojawiają się bandyci, za których otrzymamy dodatkową nagrodę. Złoto oddajemy Goraxowi, a zadanie się kończy.  
  
## Po zrobieniu większości z tych zadań dostajemy klucz do biblioteki od Parlana.

  
## Próba ognia

  
Jest to zadania na awans na Maga Ognia. W tym celu czytamy jeden z pulpitów w bibliotece i idziemy do Pyrokara, aby poddał nas próbie.  
  
## Żywa skała

  
Serpentes zleca nam zabicie Żywej Skały, czyli Magicznego Golema. Potrzebujemy do tego młota Innosa, który wykradniemy z podziemi. Samego golema znajdziemy na górce, na zakręcie na po drodze na wykopaliska Magów Wody. Po zabiciu go wracamy do Serpentesa i oddajemy młot.  
  
## Ścieżka wiernych

  
Pyrokar prosi nas o przyniesienie mu zawartości skrzyni w jaskini Próby Ognia. Jest ona niedaleko Czarnego Trolla, za mostem. Po drodze spotkamy Igaraza i Ulfa, z którymi warto porozmawiać, ale ich oszczędzić, bo są potrzebni do kilku zadań. Na miejscu spotkamy Agona, który nas zaatakuje. Lepiej go nie zabijać, tylko uśpić lub uciec, jako że później będą z nim dialogi w klasztorze. Z runą ze skrzyni wracamy do Pyrokara, co kończy nasze zadanie.  
  
## Runa ognia

  
Ulthar prosi nas o stworzenie runy ognistej strzały. Idziemy w tym celu do Hyglasa, który nauczy nas tworzenia runy ognistej strzały. Robimy runę na stole runicznym i zanosimy ją Ultharowi.  
  
  
  
  
  
# Mag ognia Cz. 2

## Opowieści dla Karrasa

  
**Jeśli nie należymy do magów ognia, to jedyny pożytek z tych ksiąg to oddanie ich Gallahadowi**  
Karras prosi nas o znalezienie 5 tomów starożytnych opowieści i zwoju:  
\- Tom 1 znajduje się na szczycie latarni Jacka  
\- Tom 2 znajduje się w skrzyni na szczycie zniszczonej wieży obok Niclasa (przy rannym orku)  
\- Tom 3 znajduje się w jaskini z ogrem, w kotlinie na prawo od wschodniej bramy miasta  
\- Tom 4 znajduje się w skrzyni w małej piramidzie na wykopaliskach magów wody.  
\- Tom 5 znajduje się w lewej odnodze jaskini z Próby Ognia  
\- Zwój do otwarcia ksiąg znajduje się na schodkach krypty przy Farmie Onara  
Zanosimy księgi Karrasowi i zadanie się kończy. (Warto najpierw oddać je do Gallahada dla statystyk, a następnie odkupić w handlu)  
  
## Zadania jako Mag ognia

  
## Po zostaniu magiem ognia będziemy mogli spełnić jedną z 3 próśb:

  
\- Babo i ogród - Babo chce być ogrodnikiem, a nie zamiatać komnaty.  
\- Zbrodnia Dyriana - Nowicjusz prosi o drugą szansę, chce zostać w klasztorze.  
\- Opolos i biblioteka - Opolos chce uzyskać dostęp do klasztornej biblioteki.  
  
## Szansa dla Igaraza

  
UWAGA: Zadanie jest dostępne tylko wtedy jeśli nie zabiliśmy Igaraza w próbie Pyrokara (Ścieżka wiernych).  
  
Igaraz prosi nas byśmy wstawili się za nim u Pyrokara. Idziemy do Pyrokara i prosimy o drugą szansę dla Igaraza, ten się zgadza jeśli wykonamy zadanie dla Salamona. Chodzi o zdobycie serca demona , dowiadując się o tym Igaraz nie będzie zadowolony. W takim razie musimy odwalić za niego robotę. Musimy mieć wyuczone pozyskiwanie serc z wrogów (uczy Grom).  
Najprościej będzie zabijać króliki, aż nie pojawi się ich demon boss. Po zdobyciu serca odnosimy je do Talomona i wracamy do Igaraza, który niedługo później zostaje magiem i handlarzem.  
  
## Poszukiwacze (3 Rozdział)

  
W trzecim rozdziale gdy damy Pyrokarowi Almanach Opętanych (leży on obok kamiennego kręgu przy farmie Lobarta) otrzymamy od niego zadanie. Musimy odnaleźć wszystkie almanachy. Arcymag da nam listę osób opętanych i każe nam je sprowadzić do klasztoru. Teraz idziemy do  
Karrasa i pytamy się, czy ma coś, co pomogłoby nam w walce z poszukiwaczami. Pokazujemy mu almanach i otrzymamy od niego amulet chroniący przed opętaniem.  
Lista opętanych:  
1\. Fernando znajduje się w lochach Khorinis w koszarach  
2\. Vino znajduje niedaleko kamiennego kręgu na Farmie Lobarta  
3\. Malak znajduje się w wąwozie w górach niedaleko Dextera  
4\. Bromor znajduje się w burdelu Czerwona Latarnia  
W IV rozdziale:  
5\. Engrom znajduje się niedaleko paladyna Marcosa w jaskini w Górniczej Dolinie  
6\. Randolph znajduje się na Farmie Akila  
W V rozdziale:  
7\. Sekob znajduje się na jego farmie  
8\. Brutus znajduje się w Zamku w Górniczej Dolinie, jednak dowiemy się, że jest opętany, tylko wtedy gdy wpuścimy orków do środka  
W VI rozdziale:  
9\. Mario tylko jeśli zabraliśmy go ze sobą na Irdorath.  
  
  
  
  
# Mag wody

## Przyjęcie do magów wody

  
Aby zostać nowicjuszem wody, musimy wykonać jedno z poniższych zadań:  
Gdzie są zaginieni ludzie, Handlarz bronią dla bandytów lub zebrać ornamenty Nefariusa  
W celu zostania pełnoprawnym magiem musimy spełniać wymagania (40 inteligencji i 80 many), a także być w Jarkendarze.  
  
## Magowie Wody

  
Rozmawiamy z Vatrasem na temat magów wody i ich pracy, po czym odstajemy od niego ornament. Idziemy pogadać z Laresem i po tym jak załatwimy mu zmiennika, idziemy odnieść Ornament do magów wody. Dajemy ornament Nefariusowi, który zleca nam zebranie wszystkich ornamentów (patrz zadanie Portal) Po zebraniu ornamentów, musimy stać się członkiem wodnego kręgu, a także rozpocząć akt 2, po czym przedostać się do Jarkendaru.  
  
## Portal

  
Nefarius zleca nam zebranie wszystkich ornamentów:  
\- w kamiennym kręgu w lesie na północy, idziemy tam z Laresem (Tylko na poziomie Gothic)  
\- w kamiennym kręgu obok farmy Sekoba  
\- Ostatni ma Lothar  
Co do ostatniego ornamentu idziemy do kamiennego kręgu obok farmy Lobarta, gadamy z Cavalornem, który mówi nam, żeby udać się do Paladynów po ornament. Rozmawiamy z Lotharem który oddaje nam ornament. Zadanie dobiega końca, gdy przejdziemy przez portal do Jarkendaru.  
  
## Wodny krąg

  
W drodze do miasta idąc od wieży Xardasa spotkamy Cavalorna, który walczy z goblinami. Pomagamy mu w walce i następnie z nim rozmawiamy. Mówimy mu, że idziemy do miasta, a on informuje nas, że jest członkiem wodnego kręgu. Mówi także, że został okradziony przez bandytów. Proponujemy mu pomoc w rozprawieniu się z bandytami. Gdy bandyci są już martwi, przeszukujemy Brago, bierzemy list i rozmawiamy z Cavalornem. Idziemy do miasta, a następnie rozmawiamy z Vatrasem, przekazujemy mu wiadomość od Cavalorna. Mówimy mu, że chcemy dołączyć do Wodnego Kręg. Vatras daje nam ornament, a my dajemy go Laresowi z którym idziemy do magów wody. Teraz musimy zebrać dla Nefariusa wszystkie ornamenty. Po ich zebraniu mówimy o tym Vatrasowi, po czym ten zgadza się na przyjęcie nas do Wodnego Kręgu. Idziemy do Martwej Harpii gadamy z Orlanem, po czym zjawia się cała ekipa. Gadamy z Laresem i oficjalnie dołączamy do wodnego kręgu, a na koniec wracamy do Vatrasa i oddajemy Laresowi jego pierścień wodnego kręgu.  
  
## Pomoc dla Laresa

  
Lares prosi nas o znalezienie mu zastępcy. Zakładamy pierścień wodnego kręgu i gadamy z Baltramem po czy wracamy do Laresa.  
  
## Handlarz bronią dla bandytów

  
Zadanie zleca Vatras, idziemy pogadać z Martinem. Teraz musimy zebrać kilka dowodów, pałasz bandytów, pierścień gildii kupieckiej Araxos (Ma go przy sobie jeden z bandytów więżących Elvricha, List obok skrzyni w obozie bandytów za farmą Sekoba. Okazuje się ze to Fernando, idziemy z nim pogadać, po czym wydajemy go u Martina. Na końcu gadamy z Vatrasem.  
  
## Riordian

  
Saturas prosi byśmy powiedzieli Riordianowi, że chce z nim pogadać.  
  
## Gdzie są zaginieni ludzie

  
Udajemy się do obozu Dextera niedaleko farmy Onara, mówimy strażnikowi imię ich wodza, po czym gadamy z Dexterem. Zabijamy go i czytamy notatkę z jego ciała , na koniec idziemy do Vatrasa.  
  
## Zaginieni ludzie

  
Mieszkańcy znikają na całym Khorinis. Musisz ich odnaleźć. Są to po kolei:  
  
Elvrich - mówi o nim Thorben. Jest w obozie bandytów nieopodal golema z zadania "Żywa skała".  
Lucia - mówi o niej Bromor. Jest w Jarkendarze w obozie bandytów. Nie będzie chciała wrócić.  
Joe - mówi o nim Hakon. Siedzi w wieży obok domu Thorbena. Trzeba otworzyć drzwi wytrychem lub kluczem Pecka.  
William - mówi o nim Farim. Jest martwy w ruinach miasta w Jarkendarze obok brzytwiaka.  
Monty - mówi o nim Garvell. Jest w kopalni złota w obozie bandytów.  
Tonak i Talbor - mówi o nich Akil. Są niewolnikami w kopalni w obozie bandytów w Jarkendarze.  
Pardos - mówi o nim Bengar. Tak samo jak wyżej.  
Patrick - mówi o nim Cord. Tak samo jak wyżej.  
  
Zadanie zakończy się po uwolnieniu niewolników w Jarkendarze. Można jeszcze porozmawiać z zaginionymi jak wrócą do Khorinis  
  
## Kamienie teleportacyjne

  
Zadanie zleca nam Merdarion.  
Da on nam klucz, który otwiera pomieszczenie z teleporterem na wykopaliskach. Przeniesie on nas do jaskini przy mieście, a teleport stamtąd przed drzwi obok cmentarza przy Martwej Harpii.  
Idziemy teraz do Orlana, który da nam klucz do teleportera przy cmentarzu, który teleportuje nas z powrotem na wykopaliska. Wracamy do Merdariona, u którego kończy się nasze zadanie.  
  
## Kamienne tablice

  
Kamienne tabliczki są porozmieszczane w różnych lokacjach. Wystarczy dać jedną Vatrasowi, aby zakończyć zadanie.  
  
## Zadanie Saturasa

  
Rozmawiamy z Saturasem, który daje nam list do Lorda Hagena. Oddajemy go dowódcy paladynów, a następnie rozmawiamy z Saturasem.  
  
## Wiadomość dla Isgarotha (Rozdział 2)

  
Vatras nas prosi byśmy zanieśli list do Isgarotha, który jest w kaplicy po drodze do klasztoru. Po doręczeniu listu wracamy do Vatrasa po nagrodę.  
  
## Jedzenie dla ubogich

  
Vatras prosi nas, abyśmy udali się do Lobarta i odebrali paczkę z żywnością i mu ją przynieśli.  
  
## Mikstury dla Vatrasa

  
Vatras prosi nas byśmy udali się do Salandrila i dowiedzieli się co z dostawą eliksirów. Dostajemy kilka eliksirów i wracamy do Vatrasa.  
  
## Magiczny dziennik

  
Vatras mówi nam, że ktoś ukradł mu dziennik. Idziemy do Cassii i jak mamy 15 retoryki to wybieramy odpowiednią opcję i dowiadujemy się, że dziennik ma Ramirez. Idziemy do Ramireza i jeśli mamy 30 retoryki odda nam dziennik za darmo jeśli nie mamy retoryki płacimy 100 złota.  
**Jeśli zabiliśmy Atilie, nie ma możliwości dostania dziennika za darmo**  
Na końcu czytamy dziennik i oddajemy go Vatrasowi.  
  
## Atak cieniostwora

  
Vatras mówi nam o bestii atakującej mieszkańców Khorinis. Chodzi o cieniostwora w jaskini obok latarni Jacka. Zabijamy go i wracamy do Vatrasa.  
  
## List do Lee (Rozdział 2)

  
Vatras daje nam list, który musimy zanieść do Lee. Zanosimy list i wracamy do Vatrasa.  
  
  
  
# Nekromanta/Mroczny Rycerz/Czarnoksiężnik

## Mroczny Rycerz

  
Aby zostać Mrocznym Rycerzem, musimy wykonać zadanie "Horror na cmentarzu" i przeczytać notatkę z ciała Rigeliona. Teraz udajemy się do jaskini, która znajduje się w kaplicy głęboko w lesie za farmą Onara. Tam spotykamy Mrocznego Mentora i zgadzamy się na współpracę z nim. Musimy zabić paladyna, aby dowieść naszej wartości. Słabszy paladyn na potrzeby zadania respi się pod mostem obok Martwej Harpii. Zabijamy go dużą kulą ognia lub innym czarem. Po wszystkim wracamy do Mentora i oficjalnie zostajemy rycerzem.  
  
## Ścieżka Beliara

  
Aby zostać Nekromantą lub Czarnoksiężnikiem, trzeba podczas rozmowy z Vatrasem spytać o inne gildie poza głównymi. Potem udajemy się do Xardasa i pytamy, czy przyjmie nas na nowicjusza. Xardas potrzebuje dnia do namysłu, po czym ostatecznie przyjmuje nas i daje nam szatę nowicjusza mroku.  
  
Teraz pytamy Xardasa jak stać się pełnoprawnym magiem. W tym celu musimy spełnić pewne warunki: Posiadać 40 inteligencji i 80 many, a także wykonać zadanie Ścieżka Ciemności.  
Po wykonaniu tego zadania oficjalnie zostajemy Nekromantą lub Czarnoksiężnikiem w zależności od wyboru po zakończeniu zadania.  
  
## Droga Ciemności

  
Xardas każe nam zabić sługę Innosa, chodzi o pasterza owiec w klasztorze Opolosa. O godzinie 17 wychodzi on z klasztoru zapalić ziele, więc mamy idealną okazję, aby go zabić. Po wszystkim wracamy do Xardasa  
  
## Runa Xardasa

  
Xardas da nam runę zniszczenia ożywieńca, jeśli przyniesiemy mu 5 ektoplazm.  
Jedną ektoplazmę sprzedaje Constantino, a drugą Salandril. Trzecią dostaniemy od Ramireza w drugim rozdziale, a dwie pozostałe najłatwiej zdobyć z ognistych cieniostworów w bibliotece w Jarkendarze. Po zebraniu ektoplazm wracamy do Xardasa i otrzymujemy darmową runę.  
  
## Zapiski Xardasa

  
Xardas mówi nam, abyśmy odzyskali jego stare rękopisy. Znajdują się w Klasztorze Magów Ognia. Dostaniemy się tam podczas wątku gildii kupców albo robiąc zadania Zarzut Parlana.  
Kiedy już będziemy w klasztorze szukamy 2 części rękopisów Xardasa:  
\- pierwsze znajdują się w dawnym pokoju Xardasa (To ten zamknięty pokój przy którym sprząta Babo), klucz daje nam Xardas.  
\- drugie rękopisy znajdują się w klasztornej bibliotece. Dostać się tam możemy poprzez kradzież klucza od Parlana albo czekać do 3 rozdziału, aż sami dostaniemy ten klucz.  
Wracamy do Xardasa i okazuje się, że druga część rękopisów jest fałszywa, więc udajemy się do Parlana, a potem Marduka. Okazuje się, że w bibliotece pracował mag z Trevius, który zaginął. Idziemy do jaskini obok cmentarza przy Martwej Harpii, gdzie znajdujemy martwego maga i demona, który lata nad jego zwłokami. Zabieramy notatki i wracamy do Xardasa.  
  
## Droga do nikąd

  
Xardas zleca byśmy przynieśli mu pewną księgę która jest w posiadaniu Gallahada. Idziemy do Gallahada i pytamy o księgę, ale mag chce w zamian coś cennego. Możemy mu dać szczaw królewski lub dowolny eliksir stały. Książkę czytamy i oddajemy Xardasowi.  
  
## Necromonicon

  
Xardas prosi nas, abyśmy przynieśli mu starożytną księgę - Necronomicon. Według wskazówek nekromanty była ona niegdyś w posiadaniu potężnego nekromanty - Nergala. Teraz udajemy się do doliny za farmą Onara (Tam, gdzie 2 trolle i Grom) i odnajdujemy tam zamkniętą wieżę. Niestety Xardas nie ma do niej klucza i zleca nam jego odnalezienie.  
  
Musimy udać się aż do Górniczej Doliny i przedostać się za palisadę orków. Dostajemy się do Wieży Mgieł przez kopalnię od dołu i rozmawiamy z nekromantą Kreolem. Po krótkiej rozmowie Kreol daje nam klucz, z którym wracamy do wieży Nergala, zabijamy jego sługusów i czytamy pulpit na środku. Pojawia się mag, który dzięki naszej pomocy ląduje w krainie Beliara. Zabieramy z jego ciała prochy i wracamy do Xardasa, a ten opowiada nam o pewnym rytuale .  
  
Czekamy kilka dni i gdy wszystko będzie gotowe, idziemy się przespać, a następnie stajemy na jednym z rogów pentagramu (Obok Xardasa) -Odpala się rytuał podczas którego Xardas rozmawia z Nergalem. Jeśli się poruszymy, przerwiemy rytuał i będziemy mogli zdobyć dodatkowe PN’y za Nergala. Po wszystkim Xardas mówi nam gdzie jest Necronomicon.  
  
Udajemy się w stronę plaży Skipa i płyniemy dalej, aż odnajdziemy wieżę na kamiennej plaży Wchodzimy do środka, za pomocą zaklęcia Święty Płomień (które znajdziemy w jaskini w kotlinie obok wschodniej bramy) zabijamy Mrocznego Golema i przechodzimy przez otwarte kraty. Lądujemy na szczycie wieży, gdzie jest księga (Jeżeli mamy umiejętność posługiwania się językiem demonów Lenga możemy ją przeczytać). Wracamy do Xardasa oddajemy księgę.  
  
### Misję również można zrobić po prostu zdobywając Święty Płomień i odnosząc księgę Xardasowi.

  
## Dumni i bezbronni

  
Kreol prosi nas byśmy wybili Paladynów w obozie Alberta pod obozem Netbeka. Zróbcie najpierw zadania dla Alberta (Drakkar orków, Wojskowe plany orków), bo po zabiciu Alberta po prostu przepadną. Za wykonanie tego zadania otrzymamy od Kreola bardzo silną runę.  
  
## Oddech śmierci

  
Po znalezieniu jednego z kawałków receptury Xardas opowiada nam o eliksirze, którym można sprofanować szatę nekromanty. Receptura jest podzielona na 2 części:  
\- Pierwsza wypada z bossa Miragula w Jaskini Bólu (Dostaniemy się tam w zadaniu kupców).  
\- Druga część wypada z Hoshkara w Świątyni Śniącego  
Teraz czytamy obie części przepisu i idziemy do Xardasa. Potem czekamy 4 dni aż Xardas uwarzy miksturę.  
  
  
  
# Strażnik świątynny/Guru

## Przyjęcie do Bractwa

  
Aby dołączyć do obozu Bractwa trzeba mieć opaskę nowicjusza (Daje Lester podczas pierwszego spotkania w kotlince niedaleko wieży Xardasa), a potem zakończyć zadanie Przesyłka dla Lariusa. Wtedy możemy zostać nowicjuszem Bractwa.  
  
## Przesyłka dla Lariusa

  
Bal Orun daje nam przesyłkę którą mamy oddać Lariusowi. Larius znajduje się w ratuszu w górnym mieście, więc musimy być obywatelem miasta, by dostać się do górnego miasta. Larius około godziny 13 wychodzi z ratusza i siada na ławce, więc wtedy zakładamy opaskę nowicjusza i gadamy z Lariusem. Oddajemy mu przesyłkę, a w zamian Larius daje nam sakiewkę którą oddajemy Baal Orunowi.  
Jeśli nie zamierzacie dołączać do Bractwa, sakiewkę można otworzyć. Jest w niej 1000 złota a zadanie i tak zostanie anulowane jak dołączymy do innej gildii.  
  
## Kiedy już zostaliśmy Nowicjuszem bractwa, odblokowują się nam zadania na zostanie Guru/Strażnikiem Świątynnym.

  
## Ziele dla Bal Cadara

  
Aby otrzymać to zadanie, musimy zagadać do Caina (znajduje się przed samym obozem), który da nam zebrane bagienne ziele, by je odnieść do Baal Cadara. Po oddaniu ziela Baal Cadar każe nam przynieść ziele od pozostałych obozów zbieraczy ziela:  
  
\- pierwsza grupa zbieraczy znajduje się obok kamiennego kręgu na farmie Lobarta  
\- druga grupa znajduje się na wzgórzu koło farmy Akila. Aby się tam dostać, musimy z płaskowyżu nad jego farmą udać się w kierunku Słonecznego Kręgu.  
\- trzecia grupa znajduje się w lesie obok jeziora niedaleko Grimbalda i czarnego trolla.  
Po odwiedzeniu wszystkich 3 grup zanosimy ziele do Baal Cadara.  
  
## Nowicjusz dla Baala Parveza

  
Baal Parvez przebywa w mieście w dzielnicy kupców. Aby z nim porozmawiać, musimy dać mu ziele, które otrzymaliśmy od Oruna. Otrzymujemy od niego zadanie polegające na znalezieniu nowego ucznia. Okazuje się nim być Valentino. Bijemy Valentino na cmentarzu w godzinach 18-19, po czym mówimy o tym co się stało Regisowi. On da nam za to pierścień, który musimy oddać Coragonowi. Teraz musimy użyć na Valentino czaru Niepamięć, który możemy zdobyć u Ignaza, po czym przekonujemy go do dołączenia do bractwa i prowadzimy do Parveza. Po odprowadzeniu rozmawiamy z Parvezem jeszcze raz, aby uzyskać jego zgodę.  
  
## Dzienna racja dla Harloka

  
Aby otrzymać zgodę Namiba, musimy porozmawiać z nowicjuszem Harlokiem. Mówimy mu o tym, że chcemy dołączyć do bractwa, po czym zgadza się nam pomóc w zamian za codzienną porcję ziela. Dostajemy ją od Talasa, który urzęduje nad kuźnią. Oddajemy mu porcję, po czym informuje nas o tym, abyśmy użyli na jednym z jego uczniów zaklęcia Sen. Zwój możemy kupić od Zurisa lub Ignaza. Używamy zaklęcia, po czym guru odezwie się do nas i powie, że zgodzi się gdy nasza mana wzrośnie do 60.  
  
## Magiczny Eliksir

  
### Jest to decydujące zadanie o zostaniu Guru

Baal Tyon znajduje się w namiocie nad kuźnią, zleca nam zdobycie przepisu który znajduje się w klasztorze. Receptura znajduje się w skrzyni w skarbcu.  
Klucz do skarbca znajdziemy w skrzyni w prawym kącie prawego pokoju magów. Idziemy teraz do skarbca, zabieramy recepturę ze skrzyni i oddajemy ją Tyonowi.  
  
Teraz musimy przynieść mu składniki takie jak:  
Język ognistego jaszczura (Sprzedaje go Lutero)  
Serce kamiennego golema (Znajduje się ono w skrzyni w lewej odnodze jaskini na wykopaliskach magów wody lub sprzedaje je Zuris)  
Jaja pełzacza (Znajduje się ono w lewej odnodze jaskini z Próby Ognia)  
Szczawiu królewskiego (Powinniśmy już jakiś mieć, jak nie, to wystarczy się rozejrzeć po mapie)  
Zanosimy składniki Tyonowi, a on tworzy dla nas miksturę, która na stałe podnosi manę.  
  
## Młot Tarakota

  
### Jest to decydujące zadanie na zostanie Strażnikiem Świątynnym

Gor na Kosh zleca nam przyniesienie legendarnego artefaktu znanego jako Młot Tarakota.  
Znajdziemy go w jaskini na wykopaliskach, a dokładniej w prawej odnodze, którą otworzymy za pomocą przełącznika w małej piramidzie. Sam młot znajduje się w skrzyni obok Królowej Pełzaczy. Wystarczy wlecieć tam na przemianie w krwiopijcę, otworzyć skrzynię i nie wchodzić w walkę z Królową. Po wszystkim teleportujemy się z jaskini i zanosimy młot do Gor na Kosha.  
**W wersjach po 20.04.2023 Młot leży w skrzyni w środkowej piramidzie na wykopaliskach**  
  
## Po wykonaniu powyższych zadań możemy przyłączyć się albo do strażników świątynnych, albo do Guru.

  
## Zapasy stali

  
Viran prosi nas o przyniesienie stalowych prętów. Należy odłożyć do jakiejś skrzyni pręty, tak aby zostało ich nam 15. Wtedy otrzymamy nagrodę, a Viran nie zabierze wszystkich prętów z EQ, jak ma to w zwyczaju robić.  
  
## Jaszczury Hanisa

  
Po zabraniu ziela dla Cadara, jeśli mamy 100 siły Hanis mówi nam, że na płaskowyżu nad farmą Akila(Tam, gdzie się pojawia 3 opiekun) znajdują się jaszczury, zabijamy je i wracamy do Hanisa. (Jeśli mamy 150 siły wtedy Hanis da nam eliksir siły)  
  
## Plany Paladynów (Rozdział 2)

  
Baal Orun prosi nas, abyśmy obadali sytuację Paladynów w Górniczej Dolinie. W tym celu robimy zadanie Dowody dla Lorda Hagena, a kiedy wrócimy już z GD ze sprawozdaniem dla Hagena, to na końcu idziemy do Baala Oruna i mówimy mu o ich sytuacji.  
  
## Poszukiwania Cor Angara (2 rozdział)

  
Baal Orun każe nam odnaleźć Cor Angara . Znajduje się on w obozowisku Ratforda i Draxa za palisadą orków w Górniczej Dolinie. Gadamy z Angarem, ale ten wróci do obozu Bractwa tylko wtedy, gdy odzyskamy jego amulet (ma go szkielet mag obok opuszczonej Krypty gdzie w G1 byliśmy po kamień ogniskujący z Miltenem). Oddajemy amulet Angarowi, a ten wraca do Bractwa.  
  
## Przepis Kor Kaloma (Rozdział 2)

  
Baal Cadar prosi nas o przyniesienie receptury Cor Kaloma, która znajduje się w jego starym laboratorium. Udajemy się do GD do Starego Obozu Śniącego i idziemy do laboratorium Kaloma (Tam, gdzie przebywał Cor Kalom w G1). Zabieramy przepis, czytamy go, a na końcu oddajemy Baal Cadarowi.  
  
## Opętani (Rozdział 3)

  
**Zadanie to jest kompletnie nieopłacalne, jako że nagroda nie równa się kosztom zadania**  
Bal Orun mówi nam, że nowicjusze skarżą się na bóle głowy i żebyśmy udali się do klasztoru. Idziemy do Pyrokara i kupujemy 20 butelek lekarstwa na opętanie, wracamy do Oruna, a potem mamy rozdać lekarstwa nowicjuszom. Jak już rozdamy lekarstwa wracamy do Baal Oruna.  
  
## Dobre połączenia (Rozdział 5)

  
Rozmawiamy Baalem Orunem jak dostać się na statek Paladynów. Orun mówi, abyśmy poczekali 2 dni, po czym wracamy i dajemy mu 2000 sztuk złota. Teraz możemy wejść na statek.